# author: Hans Christian Andersen
# source: tbc
# url: https://www.andersenstories.com/nl//andersen_sprookjes/twee_broers
# note: copyright of translation tbc

## Twee broers 

Op een van de Deense eilanden, waar oude dingplaatsen zich verheffen in
de korenvelden en machtige bomen in de beukenbossen, ligt een klein
stadje met rodedaken op de lage huizen. In een van die huizen werden er
boven een kolenvuurwonderlijke dingen gebrouwen: er werd in glas
gekookt, er werd gemengd en gedistilleerd, er werden in vijzels allerlei
kruiden gestampt - alles onder leiding van eenbejaard man.

"Je moet het goede betrachten," zei hij, "ja, het goede, het juiste,
de waarheid in al het geschapene moet je kennen, daar moet je je aan
houden."

Binnen in de kamer bij de brave huismoeder zaten twee van haar zoons,
nog jong maar volwassen van geest. Ook de moeder had met hen altijd
gesproken van recht en billijkheid, van altijd de waarheid te zoeken,
dat is Gods aangezicht op deze wereld.

De oudste van de jongens zag er guitig en overmoedig uit, de lust in
zijn leven was lezen over de krachten van de natuur, van zon en sterren;
geen sprookje vond hij mooier. O, wat moest het een geluk zijn op
ontdekkingstochten te kunnen gaan of omuit te vinden hoe je vleugels van
vogels kon namaken en dan te kunnen vliegen! Ja, dat was "het juiste
vinden"! Vader had gelijk en moeder had gelijk: de waarheid hield de
wereld bijeen.

De jongste broer was wat stiller en ging helemaal op in zijn boeken;
wanneer hij van Jacob las, die zich in een schapevacht hulde om op Ezau
te lijken en op deze wijze zichdoor list het eerstgeboorterecht
verwierf, dan balde hij in woede zijn kleine vuist, boos op de
bedrieger. Wanneer hij las van tirannen en van al het onrecht en al het
kwade dat in de wereld wordt bedreven, dan stonden hem de tranen in de
ogen. De gedachte aan het goede en het ware, dat overwinnen moest,
vervulde hem sterk.

Op een avond, toen de jongste al in bed lag maar de gordijnen nog niet
helemaal waren dichtgetrokken - het licht scheen naar binnen - lag hij
daar met zijn boeken moest het verhaal over Solon toch heus nog
uitlezen.

En zijn gedachten verhieven en droegen hem héél ver weg; het was alsof
zijn bed een groot schip werd met volle zeilen; droomde hij of wat was
het toch? Hij gleed over golvende wateren, de hoge zeeën van de tijd.
Hij hoorde Solons stem, verstaanbaar en toch in een vreemde taal klonk
de Deense leuze: "Zonder wet geen welbestuurd land."

En de goede engel van het mensengeslacht stond in de armoedige kamer,
boog zich over het bed heen en drukte de jongen een kus op het
voorhoofd: "Word sterk in eerlijkheid, sterk in 's levens strijd! Met
de waarheid in je hart, vlieg naar het land vande waarheid!"

De oudste broer was nog niet naar bed, hij stond aan het venster, keek
naar buitennaar de nevels die uit de weiden opstegen. Het waren de
elfenmeisjes niet die daar dansten - dat had een oude gedienstige hem
wel verteld maar hij wist beter - hetwaren de dampen die warmer waren
dan de lucht en daardoor opstegen. Daar verschoot een ster en de
gedachten van de jongen verlieten op hetzelfde ogenblik de uitwasemingen
van de aarde voor de lichtgevende meteoor daarboven. De sterren vande
hemel flonkerden, het was net alsof er lange gouden draden neerhingen
tot op onze aarde.

"Vlieg weg met mij zong het en klonk het tot in het hart van de jongen;
en de goede engel van het mensengeslacht droeg hem vlugger dan een
vogel, dan een pijl, dan alles wat op aarde vliegen kan, de oneindige
ruimte in waar stralen van ster tot ster de wereldbollen aan elkaar
bonden; onze aarde wentelde zich in de ijle lucht, de steden leken vlak
bij elkaar te liggen. Door de sferen klonk het: "Wat is nabij, wat is
ver, wanneer de machtige engel van de geest je opheft!"

En weer stond de kleine aan het venster en keek naar buiten, het jongste
broertjelag in zijn bed. Moeder noemde hen bij hun naam: "Anders en
Hans Christiaan!"

Denemarken kent hen, de wereld kent de twee broers -

Örsted.

![](http://www.beleven.org/verhalen/afbeeldingen/andersen/hcaev127_01.jpg)
