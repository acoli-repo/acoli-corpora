# author: Hans Christian Andersen
# source: tbc
# url: https://www.andersenstories.com/nl//andersen_sprookjes/de_chinese_nachtegaal
# note: copyright of translation tbc

## De Chinese nachtegaal 

In China, moet je weten, is de keizer een Chinees en alle mensen om hem
heen zijn ook Chinezen. Het is nu heel lang geleden, maar daarom is het
juist de moeite waard om het verhaal te horen, voor het in vergetelheid
raakt. Het paleis van de keizer was het mooiste van de wereld, helemaal
van fijn porselein, heel kostbaar, maar zo breekbaar en zo gevaarlijk om
aan te raken datje verschrikkelijk op moest passen. In de tuin zag je de
wonderlijkste bloemen en aan de allermooiste waren zijveren belletjes
gebonden, zodat je er niet voorbij kon gaan zonder de bloem te zien.
Alles was heel geraffineerd in de tuin van de keizer en hij was zo
uitgestrekt dat zelfs de tuinman niet wist waar hij ophield.

Als je doorliep, kwam je in een heel mooi bos met hoge bomen en diepe
meren. Dat bos liep tot aan de zee, die blauw en diep was; grote schepen
konden zo onder de takken door varen. In die takken woonde een
nachtegaal die zo lieflijk zong dat zelfs de arme visser, die toch
zoveel andere dingen te doen had, stil bleef liggen om te luisteren, als
hij s' nachts zijn netten binnenhaalde en dan de nachtegaal hoorde.
'Lieve hemel, wat is dat mooi!' zei hij. Dan moest hij weer aan het
werk en vergat hij de vogel; maar als die de volgende nacht weer zong en
de visser weer op die plek was, dan zei hij hetzelfde: 'Lieve hemel,
wat is dat mooi!' Uit alle landen van de wereld kwamen er reizigers
naar de stad van de keizer. Ze bewonderden de stad, het paleis en de
tuin, maar als ze de nachtegaal hoorden, zeiden ze allemaal: 'dit is
het mooiste!' De reizigers vertelden erover als ze thuiskwamen en de
geleerden schreven vele boeken over de stad, het paleis en de win, maar
ze vergaten de nachtegaal niet.

Die stond bovenaan. En de mensen die gedichten konden schrijven,
schreven de mooiste gedichten, allemaal over de nachtegaal in het bus
aan de diepe zee.

Die boeken kwamen overal ter wereld terecht en een paar ervan kwamen op
een keer de keizer onder ogen. Hij zat in zijn gouden stoel en las en
las, hij knikte telkens met zijn hoofd, want het deed hem genoegen cm
die prachtige beschrijvingen van de stad, het paleis en de tuin te
horen. 'Maar de nachtegaal is toch het allermooiste!' stond er
geschreven.

'Wat krijgen we nou?' zei de keizer. 'De nachtegaal? Die ken ik
helemaal niet! Is er zo'n vogel in mijn keizerrijk, en dan nog wel in
mijn tuin? Dat heb ik nooit gehoord! Zoiets moet je dan net een boek
vernemen!' Toen riep hij zijn hofmaarschalk, die zo deftig was dat als
iemand die lager in rang was dan hij, het waagde hem aan te spreken of
hem iets te vragen, hij alleen maar 'PP zei en dat betekent niets.

'Er moet hier een hoogst merkwaardige vogel zijn, die nachtegaal wordt
genoemd,' zei de keizer. 'Men zegt dat dit het allermooiste in mijn
grote rijk is! Waarom heeft niemand me dat verteld?'
'Ik heb hem nog nooit eerder horen noemen,' zei de hofmaarschalk.
'Hij is nooit aan het hof voorgesteld!'
'Ik wil dat hij hier vanavond komt zingen,' zei de keizer. 'De hele
wereld weet wat ik heb en ik weet het zelf niet!''Ik heb hem nog nooit
horen noemen!' zei de hofmaarschalk. 'Ik zal hem zoeken, ik zal hem
vinden!' Maar waar was hij te vinden?

De hofmaarschalk liep alle trappen op en af, zalen en gangen door;
niemand van degenen die hij tegenkwam, had van de nachtegaal gehoord en
de hofmaarschalk ging weer naar de keizer en zei dat het waarschijnlijk
een fabeltje was van de mensen die boeken schreven.

'Uwe keizerlijke Majesteit moet niet geloven wat er geschreven wordt.
Dat zijn verzinsels en dat is wat ze zwarte kunst noemen!'
'Maar het boek waar ik het in gelezen heb,' zei de keizer, 'Is me
door de verheven keizer van Japan gestuurd en dan kan het geen
onwaarheid bevatten. Ik wil de nachtegaal horen! Vanavond moet bij hier
zijn! Hij heeft mijn hoogste gunst! En komt hij niet, dan wordt het hele
hof na het avondeten op de buik gestompt.'
'Tsing-pe!' zei de hofmaarschalk en hij rende weer alle trappen op en
af en alle gangen en zalen door; en het halve hof liep mee, want ze
wilden niet zo graag op hun buik worden gestompt. Het was me een gevraag
naar die merkwaardige nachtegaal, die de hele wereld kende, maar niemand
aan het hof.

Tenslotte vonden ze een arm meisje in de keuken dat zei: '0 gut, de
nachtegaal, die ken ik best. Die kan pas zingen! Iedere avond mag ik wat
restjes van tafel naar mijn arme, zieke moeder brengen. Die woont bij
het strand en als ik dan terugga en in het bos even uitrust, omdat ik
moe ben, dan hoor ik de nachtegaal zingen! ik krijg er tranen van in
mijn ogen, het is net of je moeder je kust!'
'Keukenmeisje,' zei de hofmaarschalk, 'Ik zal je een vaste
aanstelling in de keuken bezorgen en toestemming om de keizer te zien
eten, als je ons naar de nachtegaal kunt brengen, want hij moet vanavond
komen!' Toen gingen ze allemaal het bos in waar de nachtegaal meestal
zong; het halve hof was erbij.

Toen ze al een eind op weg waren, begon er een koe te loeien.

'0!' zeiden de hofjonkers. 'Nu hebben we hem! Wat een kracht zit er
nog in een dergelijk klein diertje! Toch heb ik het al eens eerder
gehoord!'
'Nee, dat zijn de koeien!' zei het keukenmeisje. 'We zijn er nog een
flink stuk vandaan!' De kikkers begonnen te kwaken in de vijver.

'Prachtig!' zei de Chinese hofpredikant. 'Ik boor het, het lijken wel
kerkklokjes!'
'Nee, dat zijn de kikkers!' zei het keukenmeisje. 'Maar nu zullen we
hem wel gauw horen!' Toen begon de nachtegaal te zingen.

'Dat is hem,' zei het meisje. 'Luister goed! En daar zit hij!' Toen
wees ze een klein, grijs vogeltje op een tak aan.

'Hoe is het mogelijk?' zei de hofmaarschalk. 'Zo had ik me hem nooit
voorgesteld! Wat ziet hij er ordinair uit! Hij is zeker van kleur
verschoten, toen hij zoveel deftige mensen op bezoek kreeg!'
'Nachtegaaltje! ' riep het keukenmeisje heel hard.. 'Onze genadige
keizer wil zo graag datje voor hem zingt!'
'Met het grootste genoegen!' zei de nachtegaal en zong dat het een
lust was.

'Het lijken wel glazen klokjes!' zei de hofmaarschalk. 'En kijk dat
keeltje, hoe dat tekeer gaat! Gek dat we het nog nooit gehoord hebben!
Hij zal een succes aan het hof zijn'.

'Moet ik nog eens voor de keizer zingen?' vroeg de nachtegaal, die
dacht dat de keizer erbij was.

'Voortreffelijk nachtegaaltje,' zei de hofmaarschalk, 'Ik heb de
grote eer je vanavond voor een hoffeest uit te nodigen, waar u Zijne
Hoge Keizerlijke Genade met uw charmante zang zult verrukken!'
'Het klinkt beter in het groen!' zei de nachtegaal, maar hij wilde
best mee toen hij hoorde dat het de wens van de keizer was.

In het paleis waren funk wat voorbereidingen getroffen! Aan de muren en
de vloer, die van porselein waren, blonken duizenden gouden lampjes. De
mooiste bloemen, die konden klingelen, waren in de gangen neergezet. Het
was me een geloop en een tocht, maar dan gingen de belletjes juist
klingelen. Horen en zien verging je.

Midden in de zaal waar de keizer zat, was een gouden stokje aangebracht
en daar moest de nachtegaal op zitten. Het hele hof was er en het
keukenmeisje had toestemming gekregen om achter de deur te staan, omdat
ze nu een vaste aanstelling had. Ze hadden allemaal hun mooiste kleren
aan en ze keken allemaal naar het kleine, grijze vogeltje dat door de
keizer werd toegeknikt.

De nachtegaal zong zo mooi dat de keizer tranen in zijn ogen kreeg. De
tranen rolden hem over de wangen en toen zong de nachtegaal nog mooier,
het ging recht naar je hart. De keizer was heel blij en hij zei dat de
nachtegaal zijn gouden pantoffel aan zijn hals mocht dragen.

Maar de nachtegaal bedankte; hij was al genoeg beloond.

'Ik heb tranen in de ogen van de keizer gezien, dat is mij het meeste
waard! De tranen van een keizer hebben een wonderlijke macht. God is
mijn getuige dat ik genoeg ben beloond!' En toen zong hij weer met zijn
mooie, lieflijke stem.

'De beminnelijkste koketterie die ik ooit heb gezien!' zeiden de dames
die erom heen stonden en toen namen ze een slokje water in hun mond om
te klokken als iemand tegen ze sprak: ze dachten dat ze dan ook
nachtegalen waren. Zelfs de lakeien en de kamermeisjes lieten weten dat
ze ook tevreden waren en dat betekent heel wat, want die kun je het het
allermoeilijkst naar de zin maken. Ja, de nachtegaal had echt succes!
Toen moest hij aan het hof blijven. Hij kreeg zijn eigen kooi, alsmede
de vrijheid om twee keer op een dag en één keer 's nachts uit te gaan.
Twaalf dienaren kreeg hij mee; die hadden allemaal een zijden lint aan
zijn poot gebonden en dat hielden ze goed vast. Een dergelijk uitstapje,
daar was niks aan.

De hele stad had het over die merkwaardige vogel en als twee mensen
elkaar ontmoetten, dan zei de een alleen maar 'nacht!' en de ander
zei: 'egaal!' en dan zuchtten ze en begrepen elkaar. Er werden zelfs
elf kruidenierskinderen naar hem genoemd, maar niet één daarvan kon wijs
houden.

Op een dag kwam er een groot pakket voor de keizer; er stond op
geschreven: Nachtegaal.

'Daar hebben we nog een boek over onze beroemde vogel,' zei de keizer;
maar het was geen boek, het was iets heel kunstigs in een doosje. Een
namaaknachtegaal, die op de levende moest lijken, maar die helemaal
bezet was met diamanten, robijnen en saffieren.

Zodra je die kunstvogel opwond, kan hij een van de wijsjes zingen die de
echte ook zong. en dan ging zijn staart open neer en die glinsterde van
het zijver en het goud. Er zat een lintje om zijn hals en daarop stond
geschreven: 'De nachtegaal van de keizer van Japan is armzalig
vergeleken bij die van de keizer van China.'
'Hij is prachtig!' zeiden ze allemaal en degene die hem was komen
brengen, kreeg meteen de titel van keizerlijke oppernachtegaalbrenger.

'Nu moeten ze samen zingen! Wat een duet zal dat worden!' En toen
moesten ze samen zingen, maar dat wilde niet echt lukken, want de echte
nachtegaal zong op zijn manier en de kunstvogel liep op radertjes. 'Die
treft geen blaam!' zei de kapelmeester. 'Hij houdt heel goed maat en
hij behoort tot mijn school!' Toen moest de kunstvogel alleen zingen.
Hij had net zoveel succes als de echte en dan was hij ook nog zoveel
aardiger om te zien: hij blonk als armbanden en broches.

Drieëndertig keer zong hij hetzelfde stuk en nog was hij niet moe. De
mensen hadden het best weer van voren af aan willen horen, maar de
keizer vond dat de levende nachtegaal nu wat moest zingen.

Maar waar was die? Niemand had gemekt dat de vogel door het open raam
was weggevlogen, naar zijn groene bos toe.

'Wat heeft dat te betekenen?' zei de keizer; en alle hovelingen
mopperden en vonden de nachtegaal een bijzonder ondankbaar dier. 'Maar
de beste vogel hebben we nog!' zeiden ze, en toen moest de kunstvogel
weer zingen en dat stuk hoorden ze voor de vierendertigste keer, maar ze
kenden het nog niet helemaal, want het was zo moeilijk. En de
kapelmeester kwam woorden tekort om de vogel te prijzen en gaf hun de
verzekering dat hij heter was dan de echte nachtegaal, niet alleen wat
zijn kleding betrof en al die mooie edelstenen, maar ook inwendig.

'Want ziet u, dames en heren, en de keizer vooral, bij de echte
nachtegaal kun je nooit uitrekenen wat er komt, maar bij de kunstvogel
ligt alles vast: dat komt er en niets anders! Je kunt het uitleggen, je
kunt hem openmaken en het menselijke vernuft laten zien: hoe de
radertjes liggen, hoe ze draaien en hoe het een uit het ander volgt!'
'Hij neemt me de woorden uit de mond!' zeiden ze allemaal en de
kapelmeester. kreeg toestemming om de vogel de volgende zondag aan het
volk te tonen; ze moesten hem ook horen zingen, zei de keizer. En ze
hoorden hem en ze waren zo vergenoegd of ze een slokje thee te veel op
hadden, want dat is echt Chinees. En toen zei iedereen 'a!' en stak de
vinger in de lucht die men Likkepot noemt, en toen knikten ze; maar de
arme vissers die de echte nachtegaal hadden gehoord, zeiden: 'Het
klinkt best mooi, het lijkt ook wel, maar er ontbreekt iets aan, ik weet
niet wat!' De echte nachtegaal was uit het rijk verbannen.

De kunstvogel had een plaatsje op een zijden kussen naast het bed van de
keizer. Alle cadeautjes die hij had gekregen, goud en edelstenen, lagen
om hem been en hij had als titel: 'Hoogkeizerlijke
nachtkastjeszanger', in rang Nummer één links. Want de kant waar het
hart zit, vond de keizer het deftigst, en ook bij een keizer zit het
hart links.

En de kapelmeester schreef vijfentwintig dikke boeken over de
kunstvogel, heel geleerd en met de allermoeilijkste Chinese woorden
erin, zodat alle mensen zeiden dat ze ze gelezen en gesnapt hadden, want
anders zouden ze immers dom zijn en op hun buik worden gestompt.

Zo ging er een heel jaar voorbij; de keizer, het haf en alle andere
Chinezen kenden ieder piepje in het gezang van de kunstvogel uit het
hoofd, maar juist daarom vonden ze het zo leuk; ze konden zelf meezingen
en dat deden ze ook. De straatjongens zongen: 'Zizizi! Khakklokklok!'
en de keizer zong het ook! Het was echt leuk! Maar op een avond, toen de
kunstvogel juist aan het zingen was en de keizer er in zijn bed naar lag
te luisteren, zei het 'knap' binnen in de vogel; er sprong iets:
'zrrrrr!', De radertjes snorden rond en toen hield de muziek op.

De keizer sprong meteen zijn bed uit en het zijn lijfarts roepen, maar
die kon niets doen.

Toen lieten ze de horlogemaker halen en na veel heen en weer gepraat en
veel gezoek kreeg hij de vogel weer min of meer gerepareerd, maar hij
zei dat hij ontzien moest worden, want de tandwieltjes waren versleten
en het was onmogelijk er nieuwe in te zetten en de muziek zuiver te
houden. Dat was me een verdriet! Nog maar één keer per jaar durfden ze
de kunstvogel te laten zingen en dat was nog niet om aan te horen.

Maar dan hield de kapelmeester een kleine toespraak met al die moeilijke
woorden, en als hij zei dat het even goed was als vroeger en dan was het
even goed als vroeger.

Toen waren er vijf jaar voorbij en alle mensen in het hele hand hadden
groot verdriet, want eigenlijk hielden ze allemaal van hun keizer; nu
was hij ziek en hij moest sterven, zeiden ze. Ze hadden al een nieuwe
keizer gekozen en de mensen stonden op straat en vroegen aan de
hofmaarschalk hoe hun keizer het maakte.

'P!' zei hij en schudde zijn hoofd.

Koud en bleek lag de keizer in zijn grote praalbed, het hele hof dacht
dat hij dood was en iedereen ging de nieuwe keizer begroeten! De
kamerdienaars gingen naar buiten om erover te praten en de kamermeisjes
hielden een uitgebreid koffiekransje. In alle zalen en gangen waren
kleden neergelegd zodat je niemand kon horen lopen; en daarom was het er
o zo stil.

Maar de keizer was nog niet dood; stijf en bleek lag hij in zijn
prachtige bed met de lange fluwelen gordijnen en de zware gouden
kwasten; er stond een raampje open, laag in de muur, en de maan scheen
op de keizer en op de kunstvogel.

De arme keizer kon nu bijna geen lucht meer krijgen, het leek wel of er
iets op zijn borst drukte; hij sloeg zijn ogen op en toen zag hij dat de
Dood op zijn borst zat en zijn gouden kroon had opgezet. In zijn ene
hand had hij de gouden sabel van de keizer, in de andere hand zijn
prachtige vaandel. Uit de plooien van de fluwelen bedgordijnen staken
overal rare hoofden, sommige heel akelig, andere heel zacht en
vriendelijk. Dat waren alle goede en slechte daden van de keizer, die
hem aankeken terwijl de Dood op zijn hart zat.

'Weet je dat nog?' fluisterde de een tegen de ander. 'Weet je dat
nog?' en ze vertelden hem zoveel dat het zweet hem op het voorhoofd
stond..

'Dat heb ik nooit geweten!' zei de keizer. 'Muziek, muziek, de grote
Chinese trom!' riep hij. 'Ik wil niet alles horen wat ze zeggen!' En
ze gingen maar door, en de Dood knikte als een Chinees bij alles wat er
werd gezegd.

'Muziek, muziek!' schreeuwde de keizer. 'Lieve, zoete gouden vogel,
zing dan, zing dan toch, ik heb je goud en kostbaarheden gegeven, ik heb
je persoonlijk mijn gouden pantoffel om de hals gehangen, zing dan, zing
dan toch!' Maar de vogel bleef stil zitten. Er was niemand om hem op te
winden en uit zichzelf zong hij niet; maar de Dood bleef de keizer met
zijn grote, lege oogkassen aankijken en het was er heel stil,
verschrikkelijk stil.

Op dat moment klonk er, bij het raam, een prachtig gezang. Het was de
kleine, levende nachtegaal, die buiten op een tak zat. Hij had van de
nood van de keizer gehoord en daarom was hij gekomen om hem hoop en
troost toe te zingen. Onder het zingen werden de gestalten steeds
bleker, het bloed ging sneller stromen in de zwakke ledematen van de
keizer en de Dood luisterde mee en zei: 'Ga door, nachtegaaltje, ga
door!'

'Als je mij die prachtige gouden sabel geeft, als je mij dat rijk
versierde vaandel geeft, als je mij de kroon van de keizer geeft!' En
de Dood gaf ieder kleinood voor een lied, en nog ging de nachtegaal door
met zingen. Hij zong van het stille kerkhof waar de witte rozen groeien,
waar de vlier geurt en waar het groene gras met de tranen van de
levenden wordt besproeid; toen begon de Dood naar zijn tuin te verlangen
en als een koude, witte mist zweefde hij het raam uit.

'Dankjewel, dankjewel!' zei de keizer. 'Hemelse vogel, ik ken je wel,
ik heb je uit mijn rijk verjaagd en toch heb je die boze gestalten bij
mijn bed verjaagd en de Dood van mijn hart af gekregen! Hoe kan ik je
belonen?'
'Je hebt me al beloond!' zei de nachtegaal. 'Ik heb tranen in je ogen
gezien, de eerste keer dat ik zong, dat vergeet ik nooit! Dat zijn de
juwelen die het hart van een zanger goed doen! Maar probeer nu wat te
slapen om weer gezond en sterk te worden. Dan zal ik voor je zingen!'
En hij zong - en de keizer viel in een zoete slaap, een rustige,
verkwikkende slaap.

De zon scheen door het raam bij hem naar binnen, toen hij gesterkt en
gezond wakker werd. Geen van zijn dienaren was nog teruggekomen, want ze
dachten dat hij dood was, maar de nachtegaal zat nog steeds te zingen.

'Je moet altijd bij me blijven!' zei de keizer. 'Je hoeft alleen maar
te zingen als je zelf wilt en de kunstvogel sla ik in duizend
stukken.'
'Doe dat nou niet,' zei de nachtegaal, 'die heeft gedaan wat hij kon!
Hou hem gewoon! Ik kan niet in het paleis komen wonen, maar laat me maar
komen als ik zelf zin heb, dan ga ik 's avonds op die tak bij het raam
zitten en dan zing ik voor je zodat je blij wordt, maar ook gaat
nadenken! Ik zal over geluk zingen en over verdriet. ik zal zingen over
goed en kwaad dat ze voor je verborgen houden! Een kleine zangvogel komt
overal: bij de arme visser, onder het dak van de boer, bij iedereen die
ver van jou en je hof vandaan is! Ik hou meer van je hart dan van je
kroon en toch hangt er om die kroon een geur van heiligheid - ik kom, ik
zal voor je zingen! Maar één ding moet je me beloven!'
'Alles!' zei de keizer, en hij stond daar in zijn keizerlijk gewaad
dat hij zelf had aangetrokken en hij hield de sabel, die zwaar was van
het goud, aan zijn hart.

'Eén ding vraag ik je: vertel niemand dat je een vogeltje hebt dat je
van alles vertelt, dan gaat het nog beter!'

En toen vloog de nachtegaal weg.

De dienaren kwamen naar hun dode keizer kijken, daar stonden ze te
kijken en de keizer zei: 'Goedemorgen!'
