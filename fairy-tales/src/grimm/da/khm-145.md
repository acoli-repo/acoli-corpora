# author: Gebrüder Grimm
# source: tbc
# url: https://www.grimmstories.com/da//grimm_eventyr/den_utaknemlige_son
# note: copyright of translation tbc

## Den utaknemlige søn 

En mand og en kone sad engang uden for huset og skulle lige til at spise
en stegt høne. Da så manden, at hans gamle far kom gående, og gemte i en
fart hønen, fordi han ikke undte ham noget af den. Den gamle kom derhen,
fik lidt at drikke, og gik så videre. Sønnen ville nu hente den stegte
høne, men den var blevet til en stor skrubtudse, som sprang op i
ansigtet på ham og blev siddende der. Når nogen ville tage den væk, så
den så ondt på ham, som om den ville springe over på ham, og derfor
turde ingen røre ved den. Hver dag måtte den utaknemlige søn fodre
skrubtudsen, ellers åd den hans ansigt, og han vandrede om i verden uden
et øjebliks fred.
