# author: Gebrüder Grimm
# source: ?Jacob und Wilhelm Grimm (2020). Grimms Märchen – Vollständig überarbeitete Ausgabe in HD. Null Papier Verlag, 10. Dezember 2020, 1. Auflage
# url: https://www.grimmstories.com/de//grimm_maerchen/die_rose
# note: copyright of translation tbc

## Die Rose 

Et was mal eine arme Frugge, de hadde twei Kinner; dat jungeste moste
olle Dage in en Wald gohn un langen (holen) Holt. Asset nu mal ganz wiet
söken geit, kam so en klein Kind, dat was awerst ganz wacker to em un
holp (half) flietig Holt lesen un drog et auck bis für dat Hus; dann was
et awerst, eh en Augenschlägsken (Augenblick) vergienk, verswunnen. Dat
Kind vertelde et siner Moder, de wul et awerst nig glöven. Up et lest
brochte et en Rause (Rose) mit un vertelde, dat schöne Kind hädde em
deise Rause gieven und hädde em sägt, wenn de Rause upblöhet wär, dann
wull et wier kommen. De Moder stellde dei Rause in,t Water. Einen Morgen
kam dat Kind gar nig ut dem Bedde, de Moder gink to dem Bedde hen un
fund dat Kind daude (tot); et lag awerst ganz anmotik. Un de Rause was
den sulftigen Morgen upblöhet.
