# author: Gebr√ºder Grimm
# source: tbc
# url: https://www.grimmstories.com/nl//grimm_sprookjes/onze_lieve_vrouwe_glaasje
# note: copyright of translation tbc

## Onze Lieve Vrouwe Glaasje 

Eens was een voerman met zijn kar, die zwaar was beladen met vaten wijn,
op de weg vastgeraakt, en hij kon de kar ondanks alle moeite niet vrij
krijgen. Nu kwam juist Ons lieve Vrouwke die weg langs, en toen ze zag
in wat voor moeilijkheden de voerman geraakt was zei zij tegen hem:

"Ik ben moe en dorstig, geef me een glaasje wijn, dan zal ik je wagen
wel los krijgen." - "Graag," antwoordde de voerman, "maar ik heb
geen glas, waarin ik u wijn zou kunnen geven." Toen brak Ons lieve
Vrouwke een wit bloemetje af, wit met rode streepjes, het is een
akkerwinde en het lijkt heel veel op een glaasje, en dat gaf ze aan de
voerman. Hij vulde het met wijn, en Onze lieve Vrouwke dronk eruit, en
op dat ogenblik raakte de wagen los, en de voerman kon weer verder
rijden.

En het bloemetje heet nog altijd Onze Lieve Vrouwe Glaasje.
