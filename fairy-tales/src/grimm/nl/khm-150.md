# author: Gebr√ºder Grimm
# source: tbc
# url: https://www.grimmstories.com/nl//grimm_sprookjes/de_oude_bedelares
# note: copyright of translation tbc

## De oude bedelares 

Er was eens een oude vrouw. Je hebt toch wel eens een oude vrouw zien
bedelen? Nu deze vrouw bedelde ook, en als ze ergens wat kreeg, zei ze:
"Ik hoop dat God u beloont."

De bedelvrouw kwam aan de deur; en daar stond een vrolijke guit van een
jongen bij 't vuur om zich te warmen. De jongen zei vriendelijk tegen
de arme, oude vrouw, toen zij daar aan de deur stond te bibberen: "Kom,
grootmoedertje, warm je hier maar." Ze kwam eraan, maar ze ging te
dicht bij het vuur staan; haar oude lompen vatten vlam, maar ze merkte
het niet.

De jongen stond erbij en zag het, hij had het toch moeten blussen? Niet
waar, hij had het moeten blussen? En als er geen water bij de hand was
geweest, dan had hij al het water in z'n lijf uit z'n ogen moeten
schreien; en dan waren er twee aardige beekjes geweest om het te
blussen.
