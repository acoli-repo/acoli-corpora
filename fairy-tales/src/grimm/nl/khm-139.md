# author: Gebr√ºder Grimm
# source: tbc
# url: https://www.grimmstories.com/nl//grimm_sprookjes/het_meisje_van_brakel
# note: copyright of translation tbc

## Het meisje van Brakel 

Het meiske van Brakel ging eens naar de kapel van Sint Anna, aan de voet
van de Hunnenberg, en omdat ze graag een man wou hebben en ook dacht dat
er verder niemand in de kapel was, zei ze dit gebed:

"O heilige Sint An,
Help me toch aan een man,
U kent hem wel:
Hij woont aan de Suttemerpoort,
en heet witte Koert,
U kent hem wel."

Maar de koster stond achter het altaar en hoorde het, en hij riep met
een heel hoog stemmetje: "Je krijgt 'm niet, je krijgt 'm niet!"
Maar dat meisje meende, dat het Mariakindje, dat bij de heilige moeder
Anna stond, haar dat had toegeroepen, en ze werd heel boos en riep:
"Papperlepap, jij dom guitje, hou je snuitje en laat je moeder
praten!"
