# author: Gebrüder Grimm
# source: tbc
# url: https://www.grimmstories.com/pl//grimm_basnie/czerwony_kapturek
# note: copyright of translation tbc

## Czerwony Kapturek 

Była sobie raz mała słodka dzieweczka, którą każdy pokochał, kto ją
tylko zobaczył, a najbardziej kochała ją babcia, która nie wiedziała
wprost, co jeszcze jej dać. Pewnego razu podarowała jej kapturek z
czerwonego aksamitu, a ponieważ bardzo ładnie jej leżał, nie chciała
nosić niczego innego. Odtąd nazywano ją więc Czerwonym Kapturkiem.
Pewnego dnia matka rzekła do dziewczynki. "Chodź, Czerwony Kapturku,
masz tu kawałek placka i butelkę wina. Zanieś to babci, bo słaba jest i
niedomaga. Babcia bardzo się ucieszy. Ruszaj w drogę nim nastanie upał,
a idź ładnie i nie zbaczaj z drogi, bo inaczej sobie kark utrącisz i
babcia niczego nie dostanie. A gdy wejdziesz do izby, nie zapomnij
powiedzieć Dzień Dobry i nie rozglądaj się po wszystkich kątach."

"Wszystko będzie dobrze," powiedział Czerwony Kapturek z ręką na
sercu. Babcia mieszkała w lesie, jakieś pół godzinki od wioski. Gdy
dziewczynka szła przez las, spotkała wilka, a ponieważ nie wiedziała, że
to takie złe zwierze, wcale się go nie bała. "Dobrego Dnia, Czerwony
Kapturku," powiedział. "Piękne dzięki," odrzekł Czerwony Kapturek. --
"A gdzież to tak wcześnie, Czerwony Kapturku?" -- "Do babci." -- "A
co niesiesz pod fartuchem?" -- "Placek i wino. Wczoraj go piekłyśmy i
na pewno chorej babci dobrze zrobi, a wino ją wzmocni." -- "Czerwony
Kapturku, a gdzie mieszka twoja babcia?" -- "Mieszka w lesie, pod
trzema wielkimi dębami, w domku otoczonym leszczynowym żywopłotem, jakiś
kwadrans stąd, na pewno wiesz gdzie.," powiedział Czerwony Kapturek, a
wilk pomyślał sobie: "To młode delikatne stworzenie, ten tłuściutki
kąsek będzie jeszcze lepiej smakował niż starucha. Musisz je sprytnie
podejść, żeby obie zjeść." Wilk szedł przez chwilę z Czerwonym
Kapturkiem, poczym powiedział: "Popatrz, jakie piękne kwiaty rosną
wokół nas... Czemu się nie rozejrzysz... Widzę, że nie słyszysz, jak
ptaszki słodko śpiewają. Idziesz tak, jakbyś szła do szkoły, a przecież
w lesie jest tak wesoło."

Czerwony Kapturek otworzył oczy i zobaczył, jak promienie słońca tańczą
poprzez liście drzew i że wszystko pełne jest pięknych kwiatów. Pomyślał
wtedy: "Babci będzie miło, jak jej przyniosę świeży bukiet. Jest
jeszcze tak wcześnie, że na pewno przyjdę na czas," i wtedy zboczył z
drogi, ruszył w las i szukał kwiatków. A gdy zerwał jednego, pomyślał
zaraz sobie, że troszkę dalej rośnie jeszcze piękniejszy i biegł w jego
kierunku zapuszczając się coraz to głębiej w las. A wilk szedł prosto do
domu babci. Zapukał do drzwi. "Kto tam?" -- "Czerwony kapturek z
plackiem i winem. Otwórz." - "Naciśnij tylko na klamkę," zawołała
babcia, "Jestem tak słaba, że nie mogę wstać." Wilk nacisnął na
klamkę, a drzwi stanęły otworem. Nie mówiąc słowa podszedł prosto do
łóżka babci i połknął ją. Potem włożył jej ubrania, włożył czepek,
położył się do jej łóżka i zasunął zasłony.

A Czerwony Kapturek biegał za kwiatkami. Gdy zaś już miał ich tyle, że
więcej nie mógłby unieść, przypomniała mu się babcia. Ruszył więc w
drogę do niej. Zdziwił się, że drzwi były otwarte, a gdy wszedł do izby,
zrobiło mu się jakoś dziwnie i pomyślał: "O mój Boże, jakoś mi tu dziś
strasznie, a zawsze tak chętnie chodzę do babci." -- po czym zawołał:
"Dzień Dobry," lecz nie usłyszał odpowiedzi. Podszedł więc do łóżka i
odsunął zasłony. Leżała tam babcia z czepkiem głęboko nasuniętym na
twarz i wyglądała jakoś dziwnie. "Och, babciu, dlaczego masz takie
wielkie oczy?" -- "Abym cię lepiej mogła widzieć." -- "Och, babciu,
dlaczego masz takie wielkie ręce?" -- "Abym cię lepiej mogła trzymać"
-- "Ale dlaczego masz tak strasznie wielki pysk?" -- "Abym cię lepiej
mogła zjeść!" -- Ledwo to powiedział, wyskoczył z łóżka i połknął
biednego Czerwonego Kapturka.

Gdy wilk zaspokoił już swoje łaknienie, z powrotem położył się do łóżka,
zasnął i zaczął strasznie głośno chrapać. Koło domu przechodził właśnie
myśliwy i pomyślał sobie: "Ależ ta stara kobieta chrapie. Muszę
zobaczyć, czy coś jej nie dolega." Wszedł więc do izby, a kiedy stanął
przed łóżkiem, zobaczył w nim wilka. "Tu cię mam, stary grzeszniku.,"
powiedział, "Długo cię szukałem.," i już chciał chwycić za swoją
flintą, gdy przyszło mu do głowy, że przecież wilk mógł pożreć babcię i
może dałoby się ją jeszcze uratować. Dlatego nie strzelił, lecz wziął
nożyce i zaczął rozcinać śpiącemu wilkowi brzuch. Kiedy zrobił już parę
cięć, zobaczył jak wyziera z niego czerwony kapturek. Jeszcze parę cięć
i wyskoczyła dzieweczka wołając: "Ach, jak się bałam. Tak ciemno było w
brzuchu wilka!," a potem wyszła babcia , żywa, choć nie mogła jeszcze
złapać oddechu. Czerwony Kapturek szybko przyniósł kamienie i wypełnili
nimi brzuch wilka. Kiedy się obudził, chciał wyskoczyć z domu, lecz
kamienie były tak ciężkie, że zaraz martwy padł na ziemię.

I wszyscy byli zadowoleni. Myśliwy ściągnął z wilka skórę i poszedł z
nią do domu, babcia zjadła placek i wypiła wino, które je Czerwony
Kapturek przyniósł, i wyzdrowiała, a Czerwony Kapturek pomyślał sobie:
"Do końca życia nie zboczysz sama z drogi i nie pobiegniesz w las, gdy
ci mama zabroni.


------------------------------------------------------------------------


Powiadają też, że kiedyś, gdy Czerwony Kapturek znowu niósł babci
wypieki, zagadnął go inny wilk i próbował go sprowadzić z drogi.
Czerwony Kapturek miał się jednak na baczności, poszedł prosto do babci
i powiedział jej, że spotkał wilka, co to mu dobrego dnia życzył, ale mu
źle z oczu patrzyło: "Gdyby to nie było na środku drogi, to by mnie
pożarł." -- "Chodź,", powiedziała babcia, "Zamkniemy drzwi, żeby nie
mógł wejść." Wkrótce potem zapukał wilk i zawołał: "Otwórz, babciu, to
ja, Czerwony Kapturek, przynoszę ci ciasto." Lecz one były cicho i nie
otwierały drzwi. Wtedy wilk obszedł cichaczem parę razy dom, by w końcu
wskoczyć na dach. Chciał tam czekać do wieczora, gdy Czerwony Kapturek
będzie wracał do domu, skradać się za nim i ciemności go pożreć. Ale
babcia odgadła jego plany. Przed domem stało wielkie kamienne koryto.
Babcia powiedziała do dziecka: "Weź wiadro, Czerwony Kapturku. Wczoraj
gotowałam kiełbasę w tej wodzie, Zanieś ją do koryta." Czerwony
Kapturek nosił wodę tak długo, aż koryto było pełne. Wtedy zapach
kiełbasy zaczął unosić się do góry wilkowi przed nosem. Zaczął węszyć i
łypać oczami w dół, wreszcie tak wyciągnął szyją,, że dach zaczął usuwać
mu się spod nóg, spadł z dachu, dokładnie do wielkiego koryta z wodą i
utopił się. Czerwony Kapturek zaś wesoło poszedł do domu, nikt więcej
nie czynił mu nic złego.
