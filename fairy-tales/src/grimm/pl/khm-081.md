# author: Gebrüder Grimm
# source: tbc
# url: https://www.grimmstories.com/pl//grimm_basnie/zolnierz_szalawila
# note: copyright of translation tbc

## Brat Wesołek 

Była kiedyś wielka wojna, a gdy wojna ta się skończyła, wielu żołnierzy
zwolniono ze służby. Także Brat Wesołek został zwolniony, a nie dano mu
nic prócz chleba komiśniaka, a z pieniędzy cztery krojcery. Z tym
wyruszył w drogę. Lecz wtedy właśnie święty Piotr stanął na drodze jako
żebrak, a gdy podszedł w jego stronę Brat Wesołek,, poprosił go o
jałmużnę. On zaś odpowiedział: "Drogi żebraku, co mam ci dać Byłem
żołnierzem i zwolniono mnie ze służby. Nie mam nic prócz małego bochenka
chleba komiśniaka i czterech krojcerów pieniędzy. Gdy to się skończy,
sam będę musiał iść żebrać jak ty. Ale i tak coś ci dam." Po tych
słowach podzielił bochenek na cztery części i dał apostołowi jedną z
nich, a do tego jednego krojcera. Święty piotr podziękował mu, poszedł
dalej i znów stanął żołnierzowi na drodze pod inną postacią, lecz znów
jako żebrak, a gdy ten do niego podszedł, prosił go jak poprzednio o
dar. Brat Wesołek mówił jak przedtem i znów dał mu ćwiartkę chleba i
jednego krojcera. Święty piotr podziękował i poszedł dalej, lecz po raz
trzeci stanął mu na drodze pod zmienioną postacią jako żebrak i zagadnął
Brata Wesołka: Brat Wesołek dał mu trzecią ćwiartkę i trzeciego
krojcera. Święty Piotr podziękował, a Brat Wesołek poszedł dalej i nie
miał nic więcej jak tylko ćwiartkę chleba i jednego krojcera. Poszedł z
tym do gospody, zjadł chleb, za krojcera kazał sobie jeszcze nalać piwa.
Gdy skończył, ruszył w drogę i właśnie wtedy święty Piotr podszedł do
niego pod postacią zwolnionego ze służby żołnierza. I zagadnął go:
"Dzień dobry kamracie. Czy nie mógłbyś mi dać kawałka chleba i jednego
krojcera na picie?" - "A skąd mam to wzięć," odpowiedział brat
wesołek, "Mnie też zwolniono, a nie dostałem nic prócz bochenka chleba
komiśniaka i czterech krojcerów z pieniędzy. Na drodze spotkałem trzech
żebraków, każdemu dałem ćwiartkę z mego chleba i po krojcerze pieniędzy.
Ostatni kawałek zjadłem w gospodzie, a za ostatniego krojcera napiłem
się. Teraz nic nie mam, a jeśli i ty nic nie masz, to możemy razem pójść
na żebry." -- "Nie," odpowiedział święty Piotr, " to nie jest
konieczne. Znam się trochę na doktorowaniu i na tym zarobię tyle, ile mi
trzeba." -- "Tak," rzekł Brat Wesołek, "Ale ja się na tym nie znam,
muszę więc sam iść na żebry." -- "To chodź ze mną," rzekł święty
piotr, "gdy coś zarobię, dostaniesz z tego połowę." - "To mi
odpowiada," rzekł Brat Wesołek. Poszli więc dalej razem.

Doszli tak do chłopskiej chałupy, a usłyszeli z niej straszne biadanie i
krzyk. Weszli więc do środka, a leżał tam człowiek śmiertelnie chory i
bliski zgonu, jego żona wyła i głośno płakała. "Skończcie z wyciem i
płaczem," rzekł święty Piotr, "sprawię, że mąż ozdrowieje," Wyjął z
torby maść i w okamgnieniu wyleczył chorego, że ten mógł wstać i był
zupełnie zdrów. Mąż i żona rzekli więc w wielkiej radości: "Jak możemy
wam odpłacić? Co mamy wam dać?" Święty Piotr nie chciał nic wzięć, a im
bardziej chłopskie małżeństwo go prosiło, tym bardziej się wzbraniał.
Lecz Brat Wesołek szturchnął świętego Piotra i rzekł: "Weź coś, my też
jesteśmy w potrzebie." Chłopka przyprowadziła w końcu jagnię i rzekła
do świętego Piotra, że musi je przyjąć, lecz on nie chciał. Wtedy Brat
Wesołek szturchnął świętego Piotra w bok i rzekł: "Weź to, głupi ośle,
potrzebujemy go. Rzekł więc wreszcie święty Piotr, "Dobrze, wezmę
jagnię, lecz nie będę go niósł,, jeśli go chcesz, musisz je nieść." --
"Nie martw się o to," rzekł brat wesołek, "już ja je poniosę," I
wziął je na plecy. Ruszyli w drogę i doszli do lasu, jagnię zaś poczęło
Bratu Wesołkowi ciążyć, a i głodny był, rzekł więc do świętego Piotra:
"Patrz, jakie piękne miejsce. Możemy tu ugotować jagnię i je zjeść."
-- "Dobrze," odpowiedział święty Piotr, "ale na gotowaniu się nie
znam. Jeśli chcesz gotować, to masz tu kocioł, a ja sobie w tym czasie
pochodzę tu i tam, aż będzie gotowe. Nie wolno ci jeno zacząć jeść,
zanim nie wrócę, a przyjdę na czas." -- "Idź więc," rzekł Brat
Wesołek, "Znam się na gotowaniu i wszystko zrobię." Odszedł zatem
święty Piotr, a Brat Wesołek ubił jagnię, rozpalił ogień, mięso wrzucił
do kotła i gotował. Jagnię w końcu było gotowe, lecz apostoł nie wracał.
Brat Wesołek wyjął je z kotła i rozciął, rozciął i znalazł serce.

"To będzie najlepsze," rzekł i spróbował, aż wreszcie zjadł całe. Gdy
święty Piotr wrócił, rzekł: "Możesz zjeść całe jagnię, ja chcę tylko
jego serce. Daj mi je." Wziął tedy Brat Wesołek nóż i widelec i udawał,
że w jagnięciu szuka serca, lecz nie może go znaleźć. Wreszcie po prostu
rzekł: "Nie ma go." -- "A gdzie może być?" rzekł apostoł. "Nie
wiem," odpowiedział Brat Wesołek, "ale patrz, jakie z nas błazny,
Szukamy serca jagnięcia i żaden z nas nie wpadł na to, że jagnię nie ma
serca!" -- "Ach, rzekł święty Piotr, " To coś nowego. Wszystkie
zwierzęta mają serce. Dlaczego jagnię ma nie mieć serca?" -- "Nie, na
pewno bracie, jagnię nie ma serca, zastanów się tylko, a zrozumiesz,
naprawdę go nie ma!" -- "Już dobrze," rzekł święty Piotr, "Nie ma
serca, więc nic nie chcę z jagnięcia. Możesz go sam zjeść." -- "Czego
nie będę mógł zjeść, wsadzę do tornistra," rzekł Brat Wesołek, zjadł
pół jagnięcia, a co zostało wsadził do swego tornistra.

Poszli dalej, a święty Piotr sprawił, że w poprzek lasu płynęła woda,
przez którą musieli przejść. Rzekł więc święty Piotr "Idź przodem." --
"Nie," odpowiedział Brat Wesołek, "Ty idź przodem," i pomyślał "Nie
ruszę się, jeśli woda będzie dla niego za głęboka." Przeszedł więc
przez nią święty Piotr, a woda sięgała mu do kolan. Brat Wesołek chciał
więc pójść za nim, ale wody zrobiło się więcej i sięgała mu po szyję.
Zawołał więc "bracie, pomóż mi!" A święty Piotr rzekł "A przyznasz,
że zjadłeś serce jagnięcia?" -- "Nie," odpowiedział, "nie zjadłem
go." Wody zrobiło się jeszcze więcej i sięgała mu już do ust, "pomóż
mi, bracie," zawołał żołnierz. A święty Piotr rzekł jeszcze raz:
"Przyznasz, że zjadłeś serce jagnięcia?" -- "Nie," odpowiedział,
"nie zjadłem go." Lecz mimo to święty Piotr nie chciał, by się utopił,
wodzie kazał opaść i pomógł mu przejść.

Ruszyli dalej i doszli do pewnego królestwa. Usłyszeli tam, że córka
króla leży tam śmiertelnie chora. "Halo, barcie," rzekł żołnierz do
świętego Piotra, "To dopiero jest dla nas połów, jeśli ją wyleczymy,
możemy być spokojnie o przyszły los." Lecz święty Piotr nie był jak dla
niego dość szybki. "No, wstań na nogi, braciszku," rzekł do niego,
"żebyśmy zdążyli na czas." Lecz święty Piotr szedł coraz wolniej, choć
Brat Wesołek poganiał go i ciągnął, aż wreszcie usłyszeli, że królewna
umarła. "Doczekaliśmy się," rzekł Brat Wesołek, "To od twojego
zaspanego chodu." -- "Cicho," odpowiedział święty Piotr, "Potrafię
wyleczyć więcej niż chorych. Mogę nawet martwych przywrócić do życia."
-- "Jeśli tak, " rzekł Brat Wesołek, "Wybaczę ci to, ale musisz dla
nas zarobić przynajmniej pół królestwa." Potem poszli do królewskiego
zamku, gzie wszystko trwało w żałobie. Święty Piotr rzekł do króla, że
chce przywrócić do życia jego córkę. Zaprowadzono go więc do niej, a on
rzekł: "Przynieście mi kocioł z wodą," a gdy go przyniesiono, kazał
wszystkim wyjść, tylko Brat Wesołek mógł przy nim zostać. Odciął potem
wszystkie członki nieboszczki, wrzucił do wody, rozpalił ogień pod
kotłem i gotował. Gdy wszystko mięso odpadło od kości, wyjął piękny
biały szkielet, położył na stole i poskładał według naturalnego
porządku. Gdy to się stało, stanął przed nim i rzekł trzy razy: "W
imieniu przenajświętszej trójcy, nieboszczko wstań!" A za trzecim razem
podniosła się królewna do życia przywrócona, zdrowa i piękna. Król zaś w
wielkiej radość rzekł: "Nazwij swą nagrodę, a choćby to była połowa
królestwa, dam ci ją." Lecz święty Piotr rzekł: "Nic za to nie
żądam." -- "Och, głupi Jasiu!" pomyślał Brat Wesołek do siebie,
szturchnął kamrata w bok i rzekł: "Nie bądź taki głupi. Może ty nic nie
chcesz, ale czegoś potrzebuję." Lecz święty Piotr niczego nie chciał.
Król jednak widział, że ten drugi, czegoś chce, tak więc kazał
skarbnikowi wypełnić jego tornister złotem.

Ruszyli dalej, a gdy doszli do lasu, święty Piotr rzekł do Brata
Wesołka: "Teraz podzielimy złoto." -- "Tak," odpowiedział, "to
właśnie zrobimy." Podzielił więc święty Piotr złoto, a podzielił na
trzy części. Brat Wesołek pomyślał sobie: "Znów brakuje mu klepki we
łbie, robi trzy części, a jest nas dwóch." Święty Piotr zaś rzekł:
"Podzieliłem dokładnie, jedna część dla mnie, jedna część dla ciebie, a
jedna dla tego, kto zjadł serce jagnięcia." Och, zapomniałem o tym,"
odpowiedział Brat Wesołek i szybko zgarnął złoto, "Możesz mi wierzyć."
-- "Jak może to być prawdą?" rzekł święty Piotr, "Jagnięta nie mają
przecież serca." -- "Aj, bracie, błądzisz! Jagnię ma serce, jak każde
zwierzę. Dlaczego miałoby go nie mieć?" -- "Już dobrze," rzekł święty
Piotr, "Weź sobie sam to złoto, nie zostanę dłużej przy tobie i pójdę
swoją drogą." -- "Jak chcesz, braciszku," odpowiedział żołnierz,
"Bądź zdrów!"

Poszedł więc święty Piotr, a Brat Wesołek pomyślał sobie: "Dobrze, że
sobie poszedł, jakiś dziwny z niego świętoszek." Miał już dużo
pieniędzy, ale nie umiał się z niemi obejść, roztrwonił, rozdał, a minął
czas i znów nie miał nic. Doszedł wtedy do kraju, gdzie usłyszał, że
umarła królewska córa. "Hola!, pomyślał sobie, " to może obrócić się
na dobre. Ożywię ją i każę sobie zapłacić, co się należy." Poszedł więc
do króla i rzekł, że obudzi nieboszczkę. A król słyszał już, że pewien
żołnierz zwolniony ze służby, chodzi po świecie i ożywia zmarłych.
Pomyślał więc sobie, że to ten właśnie człek, lecz zaufania doń nie
miał, zapytał więc doradców, a ci odparli, że może spróbować, bo jego
córka i tak nie żyje. Kazał więc Brat Wesołek przynieść wody w kotle,
kazał wszystkim wyjść, odciął wszystkie członki, wrzucił je do wody,
rozpalił pod nią ogień, dokładnie tak, jak widział to przy świętym
Piotrze. Woda zaczęła się gotować, a mięso poczęło odpadać, wyjął więc
szkielet i rozłożył na stole, ale nie wiedział, w jakim porządku ma to
leżeć i poukładał wszystko na odwrót w wielkim bałaganie. Stanął potem
przed tym i rzekł: "W imię przenajświętszej trójcy, nieboszczko
wstać!" I rzekł to trzy razy, lecz kości ani się nie ruszyły. Rzekł
więc jeszcze trzy razy, lecz i tym razem daremnie. "Pioruńska dziewko,
wstań," zawołał, "wstań, bo będzie z tobą źle!" gdy to rzekł,
nadszedł przez okno święty Piotr w poprzedniej postaci żołnierza bez
służby i rzekł: "Bezbożny człeku, co ty wyprawiasz. Jak nieboszczka ma
wstać, kiedy kości na opak powrzucałeś?" -- "Braciszku, robiłem, jak
tylko umiałem najlepiej," odpowiedział. "Tym razem wyciągnę cię z
biedy, ale powiadam ci, jeśli zrobisz jeszcze raz coś takiego, nie
będziesz miał szczęścia, a i od króla nie wolno ci żądać ni przyjąć za
to ani odrobinki." Potem poukładał kości podle ich właściwego porządku,
rzekł trzy razy do niej: "W imię przenajświętszej trójcy, nieboszczko
wstań," a królewska córa wstała, była zdrowa i piękna jak przedtem.

Wyszedł więc święty Piotr przez okno, Brat Wesołek był wesół, że tak
dobrze poszło, złościł się jeno, bo nic nie mógł za to wziąć.
"Chciałbym tylko wiedzieć," pomyślał, "co on za rozum ma w tym łbie,
bo co jedną ręką daje, to drugą odbiera. Nie ma w tym sensu." A król
chciał dać Bratu Wesołkowi, czego ten by żądał, ale on nie mógł niczego
przyjąć, ale aluzją i podstępem sprawił ,że król kazał wypełnić jego
tornister złotem, z nim zaś ruszył dalej. Gdy wyszedł, przed bramą stał
święty Piotr i rzekł: "Patrz, jakim jesteś człowiekiem, czy nie
zabroniłem ci brać czegokolwiek? A ty masz tornister pełen złota." --
"Cóż mogę poradzić," odpowiedział Brat Wesołek, "kiedy mi się
wpycha." -- "Powiadam ci, jeśli drugi raz tego spróbujesz, będzie z
tobą źle." -- "Ach, bracie, teraz mam złoto, po co mi zajmować się
praniem kości." -- "Tak," rzekł święty Piotr, "złota będzie na
długo! Ale żebyś potem nie zszedł na złą drogę, dam twojemu tornistrowi
taką moc, że wszystko, czego sobie zażyczysz, znajdzie się w nim. Bądź
zdrów, nie zobaczysz mnie więcej." -- "Niech cię bóg prowadzi," rzekł
i pomyślał, "Cieszę się, że odchodzisz, dziwaczny Cudaku, nie chcę iść
za tobą." O cudownej mocy danej tornistrowi dłużej nie myślał.

Brat Wesołek wędrował ze swoim złotem i wszystko przepuścił i roztrwonił
jak za pierwszym razem. Gdy już niczego więcej nie miał prócz czterech
krojcerów, doszedł do gospody i pomyślał: "Czas pozbyć się pieniędzy"
i kazał sobie przynieść wina za trzy krojcery, a za jednego chleba. Gdy
tak siedział i pił, doszedł jego nosa zapach pieczonej gęsi. Brat
Wesołek rozejrzał się i ujrzał, że gospodarz ma w piecu dwie gęsi.
Przypomniało mu się wtedy, że kamrat rzekł do niego, że czegokolwiek
sobie zażyczy, znajdzie w tornistrze. "Hola, musisz spróbować z
gęsiami!" Wyszedł więc i przed drzwiami rzekł: "Życzę sobie dwóch
pieczonych gęsi z pieca w tornistrze." A gdy to powiedział, otworzył go
i zajrzał do środka, a obie tam leżały. "Ach, to mi się podoba,"
rzekł, "Teraz ze mnie jest gość co się zowie," poszedł na łąkę i wyjął
pieczeń. Gdy jadł w najlepsze, przyszło dwóch czeladników i zobaczyło
swymi głodnymi oczyma jeszcze nie ruszoną gęś. Brat Wesołek pomyślał:
"jedna ci wystarczy," zawołał chłopaków i rzekł: "Weźcie tę gęś i
zjedzcie ją za moje zdrowie." Podziękowali i poszli z nią do gospody,
kazali sobie podać połówkę wina i chleb, wyciągnęli gęś i zaczęli jeść.
Gospodyni przyglądała się i rzekła do swojego męża: "Ci dwaj jedzą gęś,
sprawdź, czy to nie jest gęś z naszego pieca." Gospodarz pobiegł, a
piec był pusty. "Co złodziejski motłoch, za darmo chcecie jeść gęsi!
Płaćcie mi zaraz, albo leszczynowej laski dam wam zasmakować." Oni zaś
odrzekli: "Nie jesteśmy złodziejami, pewien żołnierz bez służby dał nam
tę gęś na łące." -- "Nie będziecie mnie kręcić za nos, żołnierz tu
był, ale wyszedł przez te drzwi jako przyzwoity chłop." Wziął kija i
lejąc ich przegnał za drzwi.

Brat Wesołek szedł swoją drogą aż doszedł na miejsce, gdzie stał
wspaniały zamek, a niedaleko od niego licha gospoda. Poszedł do gospody
i poprosił o nocleg, lecz gospodarz go odprawił i rzekł "Nie ma już
miejsca, dom jest pełny dystyngowanych gości." -- "Dziwi mnie tom"
rzekł Brat Wesołek, "że przychodzą do was, a nie do tego wspaniałego
zamku." Tak," odpowiedział gospodarz," - "Nie jest to takie dziwne.
Kto poszedł tam na noc, żywy stamtąd nie wrócił." -- "Jeśli inni
próbowali, to i ja spróbuję," rzekł Brat Wesołek. "Lepiej zostaw to,"
rzekł gospodarz, "wyjdzie ci to gardłem," -- "Nie wyjdzie mi to
gardłem," rzekł Brat Wesołek, "Dajcie mi jeno miskę a z nią dobre
jedzenie i picie." Dał mu więc gospodarz miskę, jedzenie i picie, a z
nią Brat Wesołek poszedł na zamek, raczył się jadłem, a gdy w końcu
zrobił się senny, położył się na ziemi, bo nie było tam łóżka. Wnet
zasnął, lecz w nocy zbudził go ogromny hałas, a gdy otrzeźwiał, zobaczy
w pokoju dziewięć brzydkich diabłów, zrobili wokół niego okrąg i
tańczyli dokoła. Brat Wesołek rzekł zaś: Tańczcie sobie, ile chcecie,
ale nie podchodźcie za blisko." Diabły cisnęły się jednak coraz bliżej
niego i prawie deptały wstrętnymi nogami po jego twarzy. "Spokój już,
diabelskie mary," rzekł, lecz oni złościli go coraz bardziej. Rozeźlił
się Brat Wesołek i zawołał: "Hola, zaraz was uspokoję!, chwycił za nogę
od krzesła i tłukł w sam środek. Lecz dziewięć diabłów na jednego
żołnierza było zbyt wielu, gdy walił w tego z przodu, ciągnęli go za
włosy ci z tyłu i szarpali go podle. "Diabelska zgrajo," zawołał, "Za
dużo tego dobrego, poczekajcie! Wszystkie dziewięć do mojego tornistra,
Jazda!" I wszystkie znalazły się w środku, zamknął ho więc i wrzucił do
kąta. Zrobiło się nagle cicho, Brat Wesołek położył się z powrotem i
spał aż do jasnego poranka. Gdy przyszedł gospodarz ze szlachcicem, do
którego zamek ów należał, chcieli zobaczyć, jak mu poszło, a gdy
zobaczyli, że jest zdrów i rześki, dziwili się i zapytali: "Nic wam
duchy nie zrobiły?" -- "Zupełnie nic," odpowiedział Brat Wesołek,
"Wszystkie dziewięć mam w tornistrze. Znowu możecie w spokoju
zamieszkać w zamku. Nikt już nie będzie w nim hasał! Podziękował mu
zatem szlachcic, obdarował go suto i prosił by został na jego służbie,
chciał go mieć w opiec do końca życia. "Nie," odpowiedział,
"przywykłem do włóczęgi, ruszę więc dalej." I tak odszedł Brat
Wesołek, napotkał kuźnię, tornister w którym było dziewięć diabłów
położył na kowadle i poprosił kowala i jego czeladź, by przywalili.
Walili więc co sił wielkimi młotami, a diabły podniosły straszny krzyk.
Gdy potem otworzył tornister, osiem padło, lecz jeden, który siedział w
fałdzie, przeżył, wyskoczył więc i pognał do piekła.

Jeszcze długo potem Brat Wesołek chodził po świecie, a kto go znał,
mógłby wiele o tym opowiadać. W końcu jednak zestarzał się i zaczął
myśleć o swym końcu. Poszedł więc do pustelnika, który był znany jako
pobożny człek, i rzekł do niego "Zmęczyła mnie wędrówka, chcę teraz
zadbać, by pójść do królestwa niebieskiego." -- "Pustelnik
odpowiedział: "Są dwie drogi, jedna jest szeroka i przyjemna, a
prowadzi do piekła, druga jest wąska i kamienista, a prowadzi do
nieba." -- "Musiałbym być głupcem," pomyślał Brat Wesołek, "Gdybym
miał iść kamienistą drogą." Ruszył więc, a szedł drogą szeroką i
przyjemną, aż doszedł w końcu pod czarną bramę, a była to brama do
piekła. Brat Wesołek zapukał, odźwierny popatrzył, kto to. Gdy zobaczył
Brata Wesołka, wystraszył się, bo był to akurat dziewiąty diabeł, który
siedział w tornistrze i uciekł z wielką śliwą pod okiem. Dlatego zasunął
rygiel, pobiegł do najwyższego diabła i rzekł: "Przed bramą jest
jegomość z tornistrem i chce wejść, lecz za nic go nie wpuszczaj, bo
wymówi życzenie, by całe piekło w tornistrze się znalazło. Ohydnie kazał
mnie raz walić młotem." Zawołano więc do Brata Wesołka, by odszedł i
nie wchodził. "Jeśli ci mnie nie chcą," pomyślał, "zobaczę, czy w
niebie znajdę schronienie. Gdzieś muszę przecież zostać." Zawrócił więc
i poszedł aż do niebieskich bram, gdzie także zapukał. Święty Piotr
siedział przy niej jako odźwierny . Brat Wesołek od razi rozpoznał go od
razu i pomyślał "Tu znalazłeś starego przyjaciela, tutaj musi pójść
lepiej." Ale święty Piotr rzekł: "Myślę, że chcesz to nieba?" --
"Wpuść mnie bracie, muszę się gdzieś zatrzymać. W piekle mnie nie
przyjęli, inaczej bym tu nie przyszedł." -- "Nie," odpowiedział
święty Piotr, " nie wejdziesz."- "Nie chcesz mnie wpuścić, to chociaż
weź z powrotem swój tornister. Nie chcę od ciebie nic więcej," rzekł
Brat Wesołek. " Daj go tu," powiedział święty Piotr. Podał mu zatem
tornister przez kraty do nieba, a święty Piotr wziął go z powiesił koło
swojego fotela. A wtedy Brat Wesołek rzekł: "teraz życzę sobie, bym sam
znalazł się w tornistrze." I wnet w nim był, siedział teraz w niebie,
święty Piotr musiał go w nim zostawić.
