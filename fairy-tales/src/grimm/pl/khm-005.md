# author: Gebrüder Grimm
# source: tbc
# url: https://www.grimmstories.com/pl//grimm_basnie/o_wilku_i_siedmiu_kozlatkach
# note: copyright of translation tbc

## O wilku i siedmiu koźlątkach 

Była sobie kiedyś koza. Miała ona siedem koźlątek, a kochała je tak, jak
tylko matka potrafi kochać swoje dzieci. Pewnego dnia wybrała się do
lasu po jedzenie. Przywołała całą siódemkę i rzekła: "Drogie dziatki,
muszę wyjść do lasu. Bądźcie grzeczne, gdy mnie nie będzie, zamknijcie
drzwi i miejcie się na baczności przed wilkiem! Jeśli uda mu się wejść,
pożre was ze skórą i kośćmi. Łotr umie się przebrać, ale poznacie go po
chropawym głosie i czarnych łapach."

Koźlątka zaś rzekły: "Droga matko, Będziemy mieć się na baczności, nie
troszcz się o nas." Koza zabeczała i ruszyła spokojna w drogę.

Ni trwało długo, a zapukał ktoś do drzwi domu i zawołał: "Otwórzcie,
drogie dziatki, wasza mama przyszła i każdemu coś przyniosła!" Lecz
koźlęta poznały po chropawym głosie, że to był wilk. "Nie otworzymy,"
zawołały, "Nie jesteś naszą mamą. Ona ma cienki i łagodny głos, a twój
głos jest chropawy. Jesteś wilkiem!"

Poszedł więc wilk do kramarza i kupił sobie wielki kawał kredy. Zjadł go
i tak jego głos zrobił się cienki. Potem wrócił, zapukał do drzwi i
zawołał: "Otwórzcie, drogie dziatki, wasza mama wróciła i każdemu coś
przyniosła!"

Lecz wilk położył łapę na parapecie. Zobaczyły to dzieci i zawołały:
"Nie otworzymy! Nasza mama nie ma takiej czarnej łapy jak ty, Ty jesteś
wilk!"

Poszedł więc wilk do piekarza i rzekł "Uderzyłem się w łapę, posmaruj
mi ją ciastem!"

Gdy mu już ją piekarz posmarował, pobiegł wilk do młynarza i rzekł:
"Posyp mi łapę białą mąką!" Młynarz pomyślał, że wilk, chce kogoś
oszukać i się wzbraniał, lecz wilk rzekł: "Jeśli tego nie zrobisz, zjem
ciebie!" Wystraszył się młynarz i pobielił mu łapę.

Poszedł więc łotr po raz trzeci pod drzwi, zapukał i rzekł: "Otwórzcie,
drogie dziatki, wasza mama wróciła i każdemu coś przyniosła!"

Koźlęta zawołały: "Pokaż nam swoją łapę, żebyśmy widziały, że jesteś
naszą mateczką."

Wilk położył łapę na parapecie. Gdy koźlęta ujrzały, że była biała,
uwierzyły w to, co mówił i otworzyły drzwi.

Lecz tym, kto wszedł, był wilk! Koźlęta wystraszyły się. Jedno wskoczyło
pod stół, drugie do łóżka, trzecie do pieca, czwarte do kuchni, piąte do
szafy, szóste pod balię, siódme do skrzyni zegara ściennego. Lecz wilk
je znalazł i połknął jedno za drugim. Tylko tego najmłodszego w zegarze
ściennym nie znalazł.

Gdy już był syty, odszedł, położył się na zielonej łące pod drzewem i
zasnął.

Niedługo potem wróciła koza z lasu do domu. Ach, co zobaczyła! Drzwi
stały otworem, stół, krzesła i ławy poprzewracane, balia rozbita,
pościel z łóżka zerwana. Szukała dziatek, lecz nie mogła ich znaleźć.
Wołała każdego po kolei z imienia, lecz nikt nie odpowiadał. W końcu,
gdy zawołała najmłodsze, odpowiedział cieniutki głosik: "Droga matko,
jestem w skrzyni zegara ściennego!"

Wyciągnęła matka koźlątko z ukrycia. Opowiedziało jej, jak przyszedł
wilk i wszystkich pożarł. Możecie sobie wyobrazić, jak stara koza
płakała nad biedną dziatwą!

W końcu wyszła zawodząc, a najmłodsze koźlątko pobiegło za nią. Gdy
doszła na łąkę, wilk cięgle jeszcze leżał pod drzewem i chrapał, że
gałęzie się trzęsły. Stara koza oglądała go ze wszystkich stron i
ujrzała, że w jego brzuch coś się ruszało i kotłowało. Ach Boże,
pomyślała, czy moje dziatki, które połknął, są jeszcze przy życiu?

Musiało tedy pobiec koźlątko do domu po nożyce i dratwę. Stara koza
rozcięła łotrowi brzuch. Ledwo ucięła, jedno koźlę wystawiało już głowę.
A gdy dalej cięła, wyskoczyła cała szóstka. Koźlęta były zdrowe, bo
łapczywy wilk połknął je w całości.

Ależ była to radość! Pieścili swą drogą matkę, skakali jak krawiec przy
weselu, lecz stara rzekła: "Idźcie i poszukajcie wielkich kamieni.
Wypełnimy nimi brzuch łotrowi, póki jeszcze śpi."

Naściągały więc koźlęta w pośpiechu kamieni, powsadzały mu ich do
brzucha, ile wlazło. Stara zaszyła mu brzuch tak szybko, że nic nie
zauważył i nawet się nie ruszył.

Gdy się wreszcie wyspał, stanął na nogi. Kamienie w brzuchu sprawiły mu
wielki pragnienie, ruszył więc do studni by się napić. Lecz gdy zaczął
biec, kamienie poczęły uderzać o siebie i się przewracać. Zawołał więc:

"Brzęczy mi w uchu
Czy może w brzuchu
Cóż za pragnienie.
To chyba były twarde kamienie"

A gdy doszedł do studni i pochylił się nad wodą, ciężkie kamienie
wciągnęły go do niej, że się marnie utopił

Kiedy koźlęta to ujrzały, przybiegły pośpiesznie i głośno zawołały:
"Wilk nie żyje! Wilk nie żyje!" Załapały się za ręce i tańczyły z
matką z radości wokół studni.
