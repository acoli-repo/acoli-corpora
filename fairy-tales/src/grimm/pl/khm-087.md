# author: Gebrüder Grimm
# source: tbc
# url: https://www.grimmstories.com/pl//grimm_basnie/ubogi_i_bogaty
# note: copyright of translation tbc

## Biedak i Bogacz 

Przed dawnymi czasy, gdy dobry Bóg sam wśród ludzi bywał, zdarzyło się,
że pewnego wieczoru, gdy był zmęczony, zapadła noc, nim znalazł
schronienie. Na jego drodze stały przed nim dwa domy, jeden naprzeciwko
drugiego, jeden był duży i piękny, a drugi mały i lichy, duży należał do
bogacza, a mały do biedaka. Pan Bóg pomyślał sobie tedy, że nie będzie
zbyt uciążliwy dla bogatego, jeśli u niego przenocuje. Bogaty, gdy
usłyszał, jak ktoś puka do drzwi, otworzył okno i zapytał obcego,, czego
szuka. Pan odpowiedział: "Proszę o nocleg." Bogacz obejrzał wędrownika
od głów do stóp, a ponieważ dobry Bóg skromne odzienie nosił i nie
wyglądał jak ktoś, kto ma pieniądze, pokiwał głową i rzekł: "Nie mogę
was przyjąć, moje izby pełne są ziół i nasienia, a gdybym przyjmował
każdego, kto puka do moich drzwi, musiałbym sam kij żebraczy w ręce
chwycić. Poszukajcie gdzie indziej noclegu." Po tych słowach zamknął
okno i zostawił dobrego Boga jak stał. Odwrócił się więc dobry Bóg doń
plecami i poszedł do małego domku naprzeciw. Ledwo zapukał do drzwi, a
już biedak je otwierał i prosił wędrownika do środka. "Zostańcie u mnie
przez noc," powiedział, "Już ciemno i nie możecie iść dalej."
Spodobało się to dobremu Bogu i wszedł do niego. żona biedaka podała mu
rękę, przywitała go i powiedziała, żeby się rozgościł, że nie mają
wiele, ale tym, co mają, z serca się podzielą. Potem postawiła kartofle
na ogień, a gdy się gotowały, wydoiła kozę, by do kartofli mieć odrobinę
mleka. A gdy nakryto już do stołu, dobry Bóg usiadł i jadł razem z nimi,
a licha strawa smakowała mu, bo i twarze przy niej były zadowolone. Po
jedzeniu nastał czas spoczynku, żona zawołała w sekrecie męża i rzekła:
"Słuchaj, drogi mężu, wyścielimy sobie dzisiaj słomą. by biedny
wędrownik mógł położyć się w naszym łóżku i odpocząć. Schodził się cały
dzień i pewno jest zmęczony." - "Z całego serca chętnie."
odpowiedział, "mu to zaproponuję," poszedł do Boga i prosił go, że
jeśliby zechciał, ppołożyłby się w ich łóżku by jego członki porządnie
zażyły spoczynku. Doby Bóg nie chciał starym odbierać posłania, lecz nie
popuszczali, aż się zgodził i położył się w ich łóżku. Sami wyścielili
sobie słomą na ziemi. następnego ranka wstali za dnia i zgotowali
gościowi śniadanie, jakie tylko mogli. Gdy słońce zaczęło świecić przez
okienko, dobry Bóg wstał, znów zjadł z nimi i chciał ruszyć swoją drogą.
Gdy stał w drzwiach, odwrócił się i rzekł: "Jako że byliście litościwi
a pobożnie, życzcie sobie po trzykroć, a będzie wam spełnione." Biedak
rzekł tedy; "Cóż nam sobie życzyć jak nie wiecznego błogosławieństwa i
byśmy dwoje, jak długo żyjemy, byli zdrowi a chleba naszego powszedniego
pod dostatkiem mięli, nie wiem, jakie trzecie życzenie wyrazić." Dobry
Bóg rzekł: "Nie chcecie sobie życzyć nowego zamiast starego domu?" -
"O tak," powiedział mąż, "gdybyśmy mogli i to dostać, byłoby mi
miło." Bóg spełnił więc ich życzenia, zamienił stary dom w nowy, dał im
błogosławieństwo i ruszył dalej.

Dzień był już w pełni, gdy wstał bogacz. Położył się w oknie, a
naprzeciwko zobaczył nowiutki, czyściutki domek z czerwonej cegły, gdzie
przedtem stała stara chałupa. Zrobił wielkie oczy, zawołał swoją żonę i
rzekł: "Powiedz mi, co się stało? Wczoraj wieczorem stała tu stara
marniutka chałupa, a dziś stoi tu piękny nowy dom. Idźże tam i dowiedz
się, co się stało." Kobieta poszła i zapytała biedaka. Opowiedział jej:
"Wczoraj przyszedł wędrownik, szukał schronienia na noc, dziś rano się
pożegnał i obiecał spełnić trzy życzenia, wieczne błogosławieństwo,
Zdrowie w tym życiu wraz z powszednim chlebem a wreszcie zamiast naszej
starej chaty nowy piękny dom." Żona bogacza wróciła prędko do męża i
opowiedziała mu, co się zdarzyło. Mąż zaś powiedział: "A niech mnie
licho, gdybym tylko wiedział! Obcy był najpierw tutaj i chciał u mnie
przenocować, ale go odprawiłem." - "Spiesz się," rzekła żona,
"siadaj na konia, możesz go jeszcze dogonić, a wtedy nie obieca Ci
spełnić trzy życzenia."

Bogacz posłuchał dobrej rady, popędził konia i wkrótce dogonił dobrego
Boga. Rozmawiał z nim wytwornie i przyjemnie aż wreszcie poprosił, by
nie brał mu za złe, że od razu go nie wpuścił, bo podczas gdy szukał
klucza do drzwi, doby Bóg już odszedł, lecz kiedy będzie wracał tą
drogą, musi wstąpić do niego. "Tak" rzekł dobry Bóg, "kiedy będę
wracał, uczynię to." Wtedy bogacz zapytał, czy także jego życzenia
spełni jak sąsiadowi. "Tak," powiedział Bóg, "ale nic dobrego z tego
dla ciebie nie wyniknie, więc lepiej będzie, jeśli nic nie będziesz
sobie życzył." Bogacz zastanawiał się, czego by tu sobie życzyć, co do
szczęścia by mu brakowało, a dobry Bóg rzekł: "Jedź do domu, a Twe trzy
życzenia niechaj się spełnią."

Bogacz wreszcie miał, czego chciał, jechał na swym koniu do domu i
zaczął myśleć, czego sobie życzyć. Kiedy tak myślał popuścił cugli, a
koń zaczął skakać, jego myśli wytrącać z toru, że aż ich zebrać nie
mógł. Poklepał konia po szyi i rzekł: "Uspokój się, Lizo," lecz koń
zaczął swe figle na nowo. Zdenerwował się zatem i zawołał niecierpliwy
"A niechby ci kark przetrąciło!" Gdy wymówił te słowa, koń padł martwy
na ziemię i ani się ruszył. W ten oto sposób spełniło się pierwsze
życzenie. A ponieważ z natury był sknerą, nie chciał zostawić siodła i
uprzęży na pastę innym i je odciął, powiesił na plecach i ruszył
piechotą. "Zostały ci jeszcze dwa życzenia" pomyślał pocieszając się.
Gdy tak powoli szedł przez piachy, słońce stanęło w zenicie i zaczęło
buchać gorącem, zrobiło mu się ciepło i ponuro, siodło uciskało mu
plecy, ani ciągle jeszcze nie wymyślił, czego ma sobie życzyć. .
"gdybym sobie życzył wszystkich skarbów tego świata," powiedział do
siebie, "i tak przychodzi mi jeszcze do głowy to i tamto, lecz chcę
obmyślić to tak, by nie pozostało już nic do życzenia." Potem westchnął
i rzekł: "tak... gdybym był bawarskim chłopem, to bym wiedział, jak
sobie pomóc. Ten najpierw by chciał dużo piwa, po drugie tyle piwa, ile
mógłby wypić, po trzecie jelcze beczułkę do tego." Czasami myślał, że
już znalazł, ale potem wydawało mu się, że jest wciąż za mało. potem
przeszło mu przez myśl, jak dobrze ma jego żona, siedzi sobie w domu w
chłodnej izbie i sobie zajada. Mocno go to złościło i nawet o tym nie
wiedząc rzekł: "Chciałbym, żeby w domu siedziała na tym siodle i nie
mogła zejść, co bym nie musiał się teraz męczyć i nieść go na plecach."
Gdy ostatnie słowo wyszło z ust, siodło znikło z pleców i spostrzegł, że
spełniło się jego drugie życzenie. Zrobiło mu się gorąco, zaczął biec by
w domu usiąść w swej izbie i spożytkować ostatnie życzenie na coś
wielkiego. Gdy jednak doszedł i otworzył drzwi do izby, po środku
siedziała jego żona na siodle i nie mogła zejść, lamentowała i krzyczała
wniebogłosy. Rzekł tedy: "Uspokój się, dam ci wszelkie bogactwa tego
świata, jeno tu siedź." Złajała go jednak niemiłosiernie i rzekła: "Na
co mi wszelkie bogactwa tego świata, kiedy w siodle siedzę. Chciałeś bym
na nim była, życz sobie teraz bym zeszła." Chciał czy nie musiał
wyrazić życzenie, by baba zeszła z siodła, a życzenie wnet się spełniło.
Nie miał więc z tego nic, jeno kłopot, trud i wyzwiska, a i straconego
konia. Biedacy żyli zaś zadowoleni, cisi i pobożni aż po ich kres.
