# author: Gebrüder Grimm
# source: tbc
# url: https://www.grimmstories.com/pl//grimm_basnie/bajka_o_dwoch_braciach
# note: copyright of translation tbc

## Dwaj Bracia 

Było sobie kiedyś dwóch braci. Bogaty był złotnikiem, a w sercu miał
zło, biedny zaś żył z wiązania mioteł, był dobry i uczciwy. Biedny miał
dwoje dzieci. Byli to bracia bliźniacy i byli do siebie podobni jak dwie
krople wody. Obydwaj chłopcy chodzili czasem do domu bogatego i bywało,
że dostawali z jego resztek. Zdarzyło się, że biedak, gdy poszedł do
lasu po chrust, zobaczył ptaka. Był cały złoty i taki piękny, jakiego
jeszcze nie miał przed oczyma. Podniósł więc kamyczka, rzucił w niego i
trafił, lecz spadło tylko jedno złote pióro, ptak zaś odleciał dalej.
Człowiek ów wziął to pióro i zaniósł swemu bratu. Ten obejrzał je i
rzekł: "To czyste złoto," i dał mu za nie dużo pieniędzy. Następnego
dnia człowiek ów wszedł brzozę i chciał uciąć parą gałązek. Wtem
wyleciał ten sam ptak, a gdy biedak poszukał, znalazł gniazdo, w którym
leżało jajko, a było ono ze złota. Zabrał to jajko do domu i zaniósł
bratu, który znowu rzekł: "To czyste złoto." I dał mu, ile było warte.
W końcu złotnik rzekł: "Chciałbym dostać tego ptaka." Biedak poszedł
trzeci raz do lasu i znów zobaczył, jak ptak siedzi na drzewie. Wziął
więc kamienia, strącił go i zaniósł bratu, który dał mu za niego kupę
złota. "Teraz mogę coś z tym począć" pomyślał o wrócił zadowolony do
domu.

Złotnik był mądry i chytry, wiedział, co to za ptak. Zawołał swoją żonę
i rzekł: "Upiecz mi tego ptaka i zadbaj o to, by nic z niego nie ubyło.
Mam ochotę sam go zjeść." Lecz ptak nie był zwykłym ptakiem, lecz
cudownego rodzaju. Kto zjadł jego serce i wątrobę, każdego ranka
znajdował sztukę złota pod poduszką. Żona przyrządziła ptaka, nadziała
na rożen i piekła. Zdarzyło się jednak, że gdy stał tak na ogniu, a
kobieta musiała wyjść z kuchni z powodu innej pracy, wbiegło dwoje
dzieci miotlarza , stanęło przed rożnem i go parę razy obróciło. Gdy dwa
kawałeczki mięsa spadły do patelni, rzekło jedno z nich: "Zjemy parę
kęsów. Jestem taki głodny. Nikt tego nie zauważy." Zjadły więc obydwa
kawałki, lecz właśnie przyszła kobieta. Zauważyła, że coś jedli i
rzekła: "Jedliście?" -- "Parę kawałeczków, które z ptaka wypadły,"
odpowiedziały dzieci. "To było serce i wątroba," rzekła żona złotnika
cała przelękniona. A żeby mąż niczego nie zauważył i nie był zły, ubiła
prędko kurczaka, wyjęła serce i wątrobę i włożyła do złotego ptaka. Gdy
był już gotowy, zaniosła go złotnikowi, który pożarł go sam w całości i
niczego nie zostawił. A następnego ranka, gdy sięgnął pod poduszkę by
wyjąć sztukę złota, było tam tak samo mało jak zwykle.

Dzieci nie wiedziały, jakie szczęście stało się ich udziałem. Następnego
ranka, gdy wstawały, spadło coś na ziemię z brzękiem, a gdy to
podniosły, były to dwie sztuki złota. Zaniosły je ojcu. Ten dziwił się
rzekł: "Jak to się stało?" A gdy następnego ranka znowu znalazły złoto
i tak każdego dnia, poszedł do swojego brata i opowiedział mu tę dziwną
historię. Złotnik zrozumiał od raz, co się stało i że dzieci zjadły
serce i wątrobę złotego ptaka, a ponieważ chciał się zemścić, gdyż był
chciwy i zatwardziały w swym sercu, rzekł do ich ojca: "Twoje dzieci
igrają ze złym. Nie bierz tego złota i nie trzymaj ich dłużej w swym
domu, bo zły ma nad nimi moc, a nawet ciebie może przywieźć do zguby!"
Ojciec bał się złego i choć ciężko mi to przyszło, wyprowadził
bliźniaków do lasu i opuścił je ze smutnym sercem.

Biegało więc dwoje dzieci po lesie, szukało drogi do domu, lecz dziatki
nie potrafiły jej znaleźć, błądziły za to jeszcze bardziej. W końcu
spotkały myśliwego, który spytał: "Czyje jesteście, dzieci?" --
"Jesteśmy chłopcy biednego miotlarza," odpowiedziały mu o
opowiedziały, jak ojciec nie chciał ich dłużej trzymać w swym domu, bo
każdego ranka leżała sztuka złota pod ich poduszką. "No," rzekł
myśliwy, "to przecież nic złego, jeśli tylko będziecie uczciwi i nie
znajdziecie w złu upodobania." Dobry człowiek, ponieważ dzieci mu się
spodobały, a sam ich nie miał, zabrał je do domu i rzekł: "Będę waszym
ojcem i was wychowam." Uczyły się u niego myśliwskiego rzemiosła, a
złoto, które każde z nich znajdywało wstając, podnosił, bo mogło się
przydać w przyszłości.

Gdy dorośli, opiekun zabrał ich pewnego dnia do lasu i rzekł: "Dzisiaj
będziecie strzelać na próbę, żebym was mógł wyzwolić z terminu i zrobić
z was prawdziwych myśliwych." Poszli więc z nim na próbę, czekali
długo, lecz dziki zwierz się nie pokazał. Myśliwy spojrzał w górę i
dostrzegł tam klucz gęsi, które leciały tworząc trójkąt. Powiedział więc
do jednego: "A teraz zestrzel po jednej z każdego rogu." Zrobił to i
tak dokonał próby. Wkrótce ukazał się drugi klucz tworząc cyfrę dwa,
myśliwy kazał drugiemu zestrzelić po jednej z każdego rogu. Jemu strzał
także się udał. Rzekł więc do nich przybrany ojciec: "Wyzwalam was z
terminu, waszym rzemiosłem jest teraz myślistwo!" Poszli potem bracia
do lasu, radzili i coś uradzili. Gdy wieczorem usiedli do posiłku,
rzekli do przybranego ojca: "Nie tkniemy tej strawy, nie weźmiemy ani
kęsa nim jednej prośby nam nie spełnicie." Rzekł więc: "A o co
prosicie?" Odpowiedzieli mu: "Wyuczyliśmy się, musimy spróbować sił w
świecie. Pozwólcie nam ruszyć w wędrówkę." A stary rzekł z radością:
"Mówicie jak prawdziwi myśliwi. Wasze życzenie było i moim życzeniem.
Ruszajcie, dobrze wam to zrobi." Jedli potem i pili radośnie.

Gdy nadszedł wyznaczony dzień, przybrany ojciec podarował każdemu po
fuzji i psie, każdemu dał tyle zaoszczędzonych sztuk złota, ile ten
chciał. Potem odprowadził ich kawałek drogi, a na pożegnanie dał jeszcze
każdemu po lśniącym nożu i rzekł: "Kiedy się rozdzielicie, wbijcie nóż
w drzewo w miejscu rozstania. Ten, kto potem wróci, zobaczy, jak poszło
nieobecnemu bratu, bo strona w którą ruszy, zardzewieje, gdy umrze.
Jeśli jednak będzie żył, pozostanie lśniąca." Bracia ruszyli w świat i
doszli do lasu, tak wielkiego, że nie mogli z niego wyjść w ciągu
jednego dnia. Zostali więc w nim przez noc i jedli, co tkwiło w ich
myśliwskich torbach. Szli potem jeszcze drugi dzień, lecz i tego dnia z
lasu nie wyszli. A że nie mięli już nic do jedzenia, rzekł jeden z nich:
"Musimy coś ustrzelić, inaczej będziemy cierpieć głód," załadował
swoją fuzję i się rozejrzał. A gdy przybiegł stary zając, przełożył,
lecz zając zawołał:

"Drogi myśliwy pozwól mi żyć.
Dam ci dwa młode."

I skoczył natychmiast w krzaki i przyniósł dwa młode. Zwierzątka bawiły
się, były takie żwawe i taki kochane, że serce nie pozwoliło myśliwemu,
by je zabił. Zachowali je więc przy sobie, a małe zające chodziły im u
nogi. Niedługo potem lis skradał się ich drogą. Chcieli go ustrzelić,
lecz lis zawołał:

"Drogi myśliwy pozwól mi żyć.
Dam ci dwa młode."

Przyniósł zaraz dwa liski, a myśliwi nie umieli ich zabić, dodali je
zającom do towarzystwa, a i one chodziły za nimi. Niedługo potem wilk
wyszedł z gęstwiny. Myśliwi przyłożyli się na niego, lecz wilk zawołał:

"Drogi myśliwy pozwól mi żyć.
Dam ci dwa młode."

"Dwa młode wilki dołączyli do innych zwierząt, a te chodziły za nimi.
Potem przyszedł niedźwiedź, chciał trochę dłużej pochodzić po tym
świecie, więc zawołał:

"Drogi myśliwy pozwól mi żyć.
Dam ci dwa młode."

Dwa młode misie ustawili z innymi, a było ich już osiem. "A kto
przyszedł na końcu? Przyszedł lew i trząsł swą grzywą. Lecz myśliwi nie
przestraszyli się i wycelowali w niego, a lew rzekł wtedy:

"Drogi myśliwy pozwól mi żyć.
Dam ci dwa młode."

On także przyprowadził swoje młode i teraz myśliwi mięli już dwa lwy,
dwa niedźwiedzie, dwa wilki, dwa lisy i dwa zające, które chodziły za
nimi i im służyły. Ale w ten sposób ich głód nie został zaspokojony,
rzekli więc do lisów: "Słuchajcie, wy, co umiecie się skradać,
załatwcie coś do jedzenia, jesteście wszak sprytni i przebiegli." Lisy
zaś odpowiedziały: "Niedaleko stąd jest wioska. Podkradliśmy stamtąd
niejedną kurę. Pokażemy wam drogę do niej." Poszli więc do wioski,
kupili sobie coś do jedzenia, kazali nakarmić i zwierzęta, potem ruszyli
dalej. Lisy znały się na okolicy, wiedziały gdzie były zagrody z kurami
i umiały poprowadzić myśliwych. Szli już tak jakiś czas, lecz nikt im
nie chciał służyć, póki byli razem, rzekli więc: "Nie da rady inaczej,
musimy się rozstać." Podzielili więc zwierzęta tak, że każdy miał
jednego lwa, jednego niedźwiedzia, jednego wilka, jednego lisa i jednego
zająca. Pożegnali się potem i przyrzekli sobie braterską miłość aż do
śmierci i wbili nóż, który dał im przybrany ojciec, w drzewo, a potem
jeden ruszył na wschód, a drugi na zachód.

Młodszy poszedł ze swoimi zwierzętami do miasta, które całe było pokryte
krepą. Poszedł do gospody i zapytał gospodarza, czy mógłby dać
schronienie zwierzętom. Gospodarz dał im stajenkę, gdzie w ścianie była
dziura. Wyszedł więc przez nią zając i przyniósł sobie główkę kapusty,
lis kurę, a gdy już ją zjadł, pożarł jeszcze koguta. Wilk, niedźwiedź
nie mogli jednak wyjść, bo byli zbyt wielcy. Gospodarz kazał ich
wyprowadzić w miejsce, gdzie na trawie leżała krowa, żeby sobie pojedli
do syta. A gdy myśliwy zadbał już o swoje zwierzęta, zapytał gospodarza,
dlaczego całe miasto jest w żałobnej krepie. Gospodarz rzekł wtedy:
"Jutro umrze jedyna córka króla," A myśliwy zapytał: "Jest
śmiertelnie chora?" -- "Nie," odpowiedział gospodarz, "jest rześka i
zdrowa, lecz mimo to musi umrzeć." -- "Jak to możliwe?" zapytał
myśliwy. "Za miastem jest wielka góra, mieszka na niej smok, co roku
pożera czystą dziewicę, gdy jej nie dostaje pustoszy cały kraj.
Wszystkie dziewice już oddano i pozostała tylko królewna. Nie ma jednak
i dla niej miłosierdzia, trzeba mu ją oddać, a stanie się to jutro.
"Dlaczego nikt nie zabije smoka?" -- "Ach," odpowiedział smok,
"niejeden rycerz już spróbował, lecz wszyscy przypłacili to życiem.
Król obiecał swą córkę oddać temu za żonę, kto pokona smoka, a po jego
śmierci otrzyma królestwo w spadku."

Myśliwy nic na to nie powiedział, ale następnego ranka zabrał swoje
zwierzęta i wspiął się z nimi na smoczą górę. Stał tam mały kościółek, a
na ołtarzu stały trzy napełnione kielichy, a przy nich było napisane:
Kto wypije z tych kielichów, będzie najsilniejszym człowiekiem na
świecie i będzie nosił miecz zakopany u progu kościoła. Myśliwy nie
wypił, lecz poszedł szukać miecza w ziemi, ale nie mógł go nawet ruszyć.
Poszedł więc i napił się z kubków i był już na tyle silny, że mógł
podnieść miecz, a jego ręka prowadziła go pewnie. Gdy wybiła godzina
oddania królewny smokowi, odprowadzał ją król , marszałek i dworzanie. Z
daleka dostrzegła myśliwego na smoczej górze i myślała, że to smok tak
stoi i na nią czeka. Nie chciała iść, ale całe miasto byłoby stracone,
musiał ruszyć w ciężką drogę. Król i dworzanie zawrócili do domu pełni
smutku, lecz marszałek królewski miał zostać by z oddali wszystko
obserwować.

Gdy królewna doszła na górę, stał tam nie smok, lecz młody myśliwy,
który ją pocieszał i rzekł, że ją uratuje. Zaprowadził ją do kościoła,
gdzie ją zamknął. Niedługo potem, przeszedł z wielkim hukiem
siedmiogłowy smok. Gdy ujrzał myśliwego, zdziwił się i rzekł: "Czego tu
chcesz na tej górze?" Myśliwy odpowiedział: "Chcę z tobą walczyć!" A
smok odparł: "Niejeden rycerz rozstał się tutaj z życiem, z tobą też
się uporam," i zionął ogniem z gardła. Ogień miał zapalić suchą trawę,
myśliwy miał się udusić w dymie i żarze, lecz wtem przybiegły zwierzęta
i zadeptały ogień. Ruszył więc smok na myśliwego, ale ten wzniósł miecz,
że aż w powietrzu zaśpiewał i odciął mu trzy głowy. Smok rozeźlił się na
dobre, uniósł się w powietrze i pluł ogniem nad myśliwym chcąc się na
niego zwalić, lecz myśliwy dobył jeszcze raz miecza i znów odrąbał mu
trzy głowy. Potwór osłabł i upadł, lecz jeszcze raz chciał ruszyć na
myśliwego, ale ten ostatkiem się odrąbał mu ogon, a ponieważ nie mógł
dłużej walczyć, przywołał swoje zwierzęta. Rozerwały potwora na kawałki.
Gdy walka dobiegła końca, myśliwy otworzył kościół i znalazł tam
królewnę leżącą na ziemi, bo padła bez zmysłów ze strachu podczas walki.
Wyniósł ją, a gdy przyszła do siebie i otworzyła oczy, pokazał jej
szczątki smoka i rzekł, że jest wybawiona- Cieszyła się i rzekła:
"Będziesz teraz moim drogim mężem, bo mój ojciec obiecał mnie temu, kto
smoka zabije." Potem zdjęła swój naszyjnik z korali i rozdzieliła
między zwierzęta, by je wynagrodzić, a lew dostał jego złoty zameczek.
Swoją chusteczkę, na której wypisane było jej imię, podarowała
myśliwemu, który poszedł wyciąć języki z siedmiu głów smoka. Zawinął je
w chustkę by zachować je przyszłość. Gdy to się stało, rzekł do
dziewicy, gdyż był bardzo zmęczony walką i ogniem: "Oboje jesteśmy
zmęczeni, połóżmy się na chwilkę spać." A ona rzekła "tak" i położyli
się na ziemi, a myśliwy rzekł do lwa: "Będziesz czuwał, żeby nikt nas
we śnie nie napadł!" I oboje zasnęli. Lew położył się obok nich, by
czuwać, lecz i on był zmęczony walką, zawołał więc do niedźwiedzia:
"Połóż się koło mnie. Muszę się trochę przespać, a gdy ktoś przyjdzie,
obudź mnie!" Położył się więc niedźwiedź obok niego, lecz i on był
zmęczony, zawołał więc do wilka: "Połóż się koło mnie. Muszę się trochę
przespać, a gdy ktoś przyjdzie, obudź mnie!" Położył się więc wilk koło
niego, ale i on był zmęczony, zawołał więc do lisa: "Połóż się koło
mnie. Muszę się trochę przespać, a gdy ktoś przyjdzie, obudź mnie!"
Położył się więc lis koło niego, ale i on był zmęczony, zawołał więc do
zająca: "Połóż się koło mnie. Muszę się trochę przespać, a gdy ktoś
przyjdzie, obudź mnie!" Usiadł więc zając koło niego, ale i zając,
biedaczysko, był zmęczony, a nie miał nikogo, komu mógłby nakazać
pełnienie straży. Zasnął i on. I tak spała królewna, spał myśliwy, lew,
niedźwiedź, wilk, lis i zając, a wszyscy spali twardym snem.
Lecz marszałek, który miał obserwować wszystko z daleka, gdy ujrzał, że
królewna nie odlatuje ze smokiem, a na górze panuje spokój, zdobył się
na odwagę i wszedł na górę. Leżał tam na ziemi smok rozdarty na kawałki
a trochę dalej królewna z myśliwym i jego zwierzętami. Wszyscy zatopieni
byli w głębokim śnie. A ponieważ był zły i bezbożny, odciął myśliwemu
głowę, złapał królewnę za ramię i zniósł z góry. Gdy się obudziła,
przelękła się, lecz marszałek rzekł: "Jesteś w moich rękach, masz
powiedzieć, że to ja zabiłem smoka" -- "Nie mogę," odpowiedziała,
"bo zrobił to myśliwy ze zwierzętami." Wyciągnął wtedy miecz i
zagroził, że ją zabije, jeśli mu nie będzie posłuszna. Zmusił ją, a ona
mu to obiecała. Potem stanął z nią przed obliczem króla, który
niezmiernie się ucieszy widząc swe ukochane dziecko przy życiu, gdy
spodziewał się, że je potwór rozerwał. Marszałek rzekł do niego:
"Zabiłem smoka, uwolniłem dziewicę i całe królestwo, dlatego żądam jej
za żonę, jak obiecałeś." Król zapytał dziewicę: "Prawda to, co
mówi?"- "Ach, tak!" odpowiedziała, "To prawda, ale pragnę by uczta
weselna odbyła się za rok i jeden dzień.," bo myślała, że w tym czasie
usłyszy coś o myśliwym. Na smoczej górze leżały wciąż zwierzęta obok
swego martwego pana i spały. Wtem wielki trzmiel usiadł zającowi na
nosie, zając zmiótł go łapą i spał dalej. Trzmiel przyleciał drugi raz,
lecz i tym razem zając zmiótł go z nosa i spał dalej. Wtedy przyleciał
trzeci raz i użądlił go w nos, że się obudził. Gdy się zaś obudził,
obudził i lisa, lis wilka, wilk niedźwiedzia a niedźwiedź lwa. Gdy lew
wstał i zobaczył, że nie ma dziewicy, a ich pan leży martwy zaczął
straszliwie ryczeć i zawołał: "Kto to uczynił? Niedźwiedziu, czemu mnie
nie zbudziłeś?" Niedźwiedź zapytał wilka "Czemu mnie nie zbudziłeś?"
A wilk lisa: "Czemu mnie nie zbudziłeś?" A lis zająca: "Czemu mnie
nie zbudziłeś?" Biedny zając nie umiał dopowiedzieć i wina pozostała
jego brzemieniem. Chcieli więc na niego napaść, lecz on prosił ich i
rzekł: "Nie zabijajcie mnie, potrafię wrócić życie naszemu panu! Znam
górę, rośnie na korzeń, kto ma go w ustach, jest uleczony z wszelkich
chorób i ran, lecz góra jest oddalona o dwieście godzin stąd." A lew
rzekł: "Masz dwadzieścia cztery godziny by pobiec tam i z powrotem i
przynieść korzeń." Skoczył więc zając, a w dwadzieścia cztery godziny
był z powrotem z korzeniem. Lew wsadził myśliwemu głowę na kark, a zając
wsadził mu w usta korzeń. Natychmiast wszystko się zrosło, serce zaczęło
bić, a życie wróciło. Obudził się myśliwy i wystraszył się, gdy
zobaczył, że nie ma dziewicy. Pewnie odeszła, gdy spałem, by się mnie
pozbyć. W wielkim pośpiechu lew włożył mu głowę na odwrót, ale on zajęty
smutną myślą o królewnie. Dopiero w czasie obiadu, gdy chciał coś zjeść,
zobaczył, że głowa skierowana jest w stronę pleców. Nie umiał tego
pojąć, zapytał więc zwierząt, ci mu się przytrafiło we śnie?"
Opowiedział mu lew, że posnęli ze zmęczenia, że budząc się zastali go
bez życia z odrąbaną głową, że zając przyniósł korzeń życia, a on w
pośpiechu odwrotnie nałożył głowę. Chciał jednak naprawić błąd, znowu
oderwał myśliwemu głowę, obrócił ją, a zając zaleczył ją korzeniem.

Lecz myśliwy był smutny, chodził po świecie, a swym zwierzętom kazał
tańczyć przed ludźmi. Zdarzyło się że dokładnie po upływie roku trafił
do tego samego miasta, w którym wybawił królewnę od smoka, lecz tym
razem miasto wyłożone było szkarłatem. Rzekł więc do gospodarza: "Co to
ma znaczyć, przed rokiem miasto strojne było w czarną krepę, a dziś w
szkarłat?" A gospodarz odpowiedział: "Przed rokiem królewna miała być
oddana w ręce smoka, lecz marszałek z nim walczył i go zabił, a jutro
będą ich zaślubiny. Dlatego wtedy miasto było w czarnej krepie na znak
żałoby, a dziś w szkarłacie na znak radości.

Następnego dnia, gdy miało być wesele, rzekł myśliwy w porze obiadu do
gospodarza: "Uwierzycie, panie gospodarzu, że będę u niego jadł chleb z
królewskiego stołu?" -- "Tak," rzekł gospodarz, stawiam sto sztuk
złota, że nie będzie to prawdą!" Myśliwy przyjął zakład i zastawił
sakwę z taką samą ilości złota. Potem zawołał zając o rzekł: "Idź,
drogi skoczku, i przynieś mi chleba, który je król!" Lecz zajączek był
jeno drobinką i nie mógł tego większym rozkazać. Sam musiał pofatygować
swoje nogi. Ach, pomyślał, jak będę tak sam skakał po ulicach, dopadną
mnie psy. I jak pomyślał, tak też się stało. Dopadły go psy i chciały mu
dobrać się do futerka. Lecz on skoczył i tylko go widzieli, a skoczył do
budki wartowniczej. Żołnierz tego nawet nie zauważył. Potem przybiegły
psy i chciały go dopaść, lecz z żołnierzem nie było zabawy i stłukł je
kolbą, że uciekały w krzyku i wyciu. Gdy zając spostrzegł, że powietrze
znów było czyste, wskoczył do zamku, akurat do królewny, usiadł pod jej
krzesłem i podrapał w nogę. Rzekła wtedy: "Poszedł stąd," bo myślała,
że to pies. Zając podrapał ją drugi raz, a ona znowu rzekła: "Poszedł
precz!," bo znów myślała, że to pies. Zając podrapał ją trzeci raz.
Spojrzała więc w dół i poznała zająca po naszyjniku. Wzięła go na
kolana, zaniosła do swej komnaty i rzekła: "Drogi zającu, czego tu
chcesz?" A on odpowiedział: "Mój pan, który zabił smoka, jest tu i
posyła mnie, bym prosił o chleb, jaki je sam król." Ucieszyła się
niezmiernie, kazała wołać piekarza i rozkazała mu przynieść chleb, jaki
je sam król. Zajączek zaś rzekł: "Piekarz sam go musi zanieść, by psy
szkody mi nie uczyniły." A piekarz zaniósł go aż pod same drzwi izby w
gospodzie. Zając stanął na tylnych nogach, chleb chwycił w przednie i
zaniósł swemu panu. Myśliwy zaś rzekł: "Widzisz, panie gospodarzu, sto
sztuk złota należy do mnie." Gospodarz zdziwił się, ale myśliwy dodał:
Tak, panie gospodarzu, chleb już mam, ale zjadłbym jeszcze królewskiej
pieczeni." Gospodarz odparł: "Chciałbym to zobaczyć," ale założyć się
nie chciał. Myśliwy zawołał lisa i rzekł: "Lisku mój, idź i przynieś mi
pieczeni, jaką je sam król!" Rudy lis znał się na krętych ścieżkach,
szedł po kątach i zakamarkach, a żaden pies tego nie zauważył. Usiadł
pod krzesłem królewny i podrapał ją w nogę. Spojrzała więc w dół i
poznała go po naszyjniku, zabrała do swej komnaty i rzekła: "Drogi
lisie, czego tu chcesz?" A on odpowiedział: "Mój pan, który zabił
smoka, jest tu i posyła mnie, bym prosił o pieczeń, jaką je sam król."
Kazała wołać kucharza i rozkazała mu przyrządzić pieczeń, jaką je sam
król, a lisowi zanieść ją pod drzwi. Odebrał więc lis miskę, ogonem
zmiótł muchy, który usiadły na pieczeni i zaniósł ją swemu panu.
"Widzicie, panie gospodarzu," rzekł myśliwym "Chleb i mięso już mam,
ale zjadłbym jeszcze sałatki, jaką jada król!" Zawołał więc wilka i
rzekł: "Drogi wilku, idź i przynieś mi sałatki, jaką jada król!"
Poszedł więc wilk prosto do zamku, bo nikogo się nie bał, a gdy wszedł
do komnaty, złapał ją od tyłu za suknię, by się odwróciła. Poznała go po
naszyjniku, zabrała do swej komnaty i rzekła: "Drogi wilku, czego tu
chcesz?" A on odpowiedział: "Mój pan, który zabił smoka, jest tu i
posyła mnie, bym prosił o sałatkę, jaką je sam król." Kazała wołać
kucharza i rozkazała mu przyrządzić sałatkę, jaką je sam król, a wilkowi
zanieść ją pod drzwi. Odebrał więc wilk miskę i zaniósł swemu
panu."Widzicie, panie gospodarzu," rzekł myśliwym "Chleb, mięso
sałatkę i słodkości już mam, ale wypiłbym jeszcze wina, jakie pije sam
król!" Zawołał więc lwa i rzekł: "Drogi lwie, idź i przynieś mi wina,
jakie pije sam król!" Poszedł więc lew, a ludzie uciekali przed nim, a
gdy przechodził koło straży, chcieli mu zagrodzić drogę, lecz on ryknął
raz jeno, a wszyscy uciekli. Poszedł więc lew do królewskich komnat i
zapukał ogonem do drzwi. Wyszła królewna i mało się lwa nie wystraszyła,
ale poznała go złotym zamku ze swego naszyjnika i kazała mu iść swej
komnaty i rzekła: "Drogi lwie, czego tu chcesz?" A on odpowiedział:
"Mój pan, który zabił smoka, jest tu i posyła mnie, bym prosił o wino,
jakie pije sam król." Kazała więc wołać podczaszego i rozkazała mu lać
lwu wina, jakie pije sam król, a lew rzekł: "Pójdę z nim sprawdzić, czy
dostanę właściwe. Poszedł więc z podczaszym do piwnic, a gdy byli już na
dole, podczaszy chciał ulać zwykłego wina, jakie piją słudzy, lecz lew
rzekł: "Stój! Ja najpierw spróbuję!," ulał sobie pół kufla i wypił go
na raz. "Nie," rzekł, "to nie jest właściwe." Podczaszy spojrzał na
niego krzywo, lecz poszedł do innej beczki, gdzie stało wini dla
królewskiego marszałka, lecz lew znowu rzekł: "Stój! Ja najpierw
spróbuję!," ulał sobie pół kufla i wypił go na raz. "To jest lepsze,
lecz wciąż nie jest właściwe." Rozeźlił się podczaszy i rzekł: "Co
takie głupie bydlę wie o wini!," lecz lew dał między uszy, a ten padł
lekko na ziemię. A gdy się ocknął, poprowadził lwa w milczeniu do
wyjątkowej piwnicy, gdzie stało wino dla króla, a którego nie dostawał
żaden inny człowiek. Lew ulał sobie pół kufla i spróbował, potem zaś
rzekł: "To jest właściwe." I kazał podczaszemu napełnić butelki.
Wrócili na górę, lecz na wolnym powietrzu lew począł się kołysać, bo był
już pijany. I tak podczaszy sam musiał zanieść wino pod drzwi. Lew
chwycił kosz w pysk i zaniósł go swojemu panu. Myśliwy zaś rzekł:
"Widzicie, panie gospodarzu, teraz mam chleb, mięso, sałatkę, słodkości
i wino, jakie tylko król ma, a teraz chcę coś zjeść z moimi zwierzętami.
Usiadł, jadł, pił i podzielił się z zającem, lisem wilkiem,
niedźwiedziem i lwem. A był też dobrej myśli, bo widział, że królewna
wciąż go kochała.

Gdy już zjadł, rzekł: "Panie gospodarzu, zjadłem już i wypiłem, jak je
i pije król. Teraz pójdę na dwór króla i ożenię się z królewną.
Gospodarz zapytał: "Jakże to chcesz uczynić. Ona ma już narzeczonego, a
dzisiaj jest dzień zaślubin?" Wtedy myśliwy wyciągnął chusteczkę, którą
mu królewna na smoczej górze dała, a w której zawinięte było siedem
języków potwora i rzekł: "Pomoże mi to, co trzymam w ręku." Gospodarz
obejrzał chusteczkę i rzekł: "Jak tak sobie myślę, to ci nie wierzę i
założę się o dom i zajazd." Myśliwy wyciągnął sakwę z tysiącem sztuk
złota, postawił ją na stole i rzekł: "A ja stawiam to w zamian!"

A król rzekł do swej córki w królewskiej sali: "Czego chciały te dzikie
zwierzęta, które przyszły do ciebie, wchodziły i wychodziły z mojego
zamku?" Królewna odpowiedziała: "Nie mogę powiedzieć, ale poślijcie po
pana tych zwierząt, będzie do dobry uczynek." Król posłał swego sługę
do gospody i zaprosił obcego człowieka, a sługa wszedł akurat w chwili,
gdy myśliwy dobił zakładu. Rzekł zaś: "Widzicie, panie gospodarzu, król
przysyła służącego by mnie zaprosić, ale ja tak nie pójdę." A do
służącego dodał: "Proszę króla, by raczył mi przysłać królewskie
stroje, powóz z sześcioma końmi i służącymi, którzy będą mi usługiwać."
Gdy król usłyszał odpowiedź, rzekł do swej córki: "Co mam czynić?" A
ono odpowiedziała: "Każ mu zawieźć, czego chce, a będzie to dobry
uczynek." Wysłał więc król królewskie stroje, powóz z sześcioma końmi i
służących, którzy mięli mu usługiwać. Gdy myśliwy ich ujrzał, rzekł:
"Widzicie, panie gospodarz, teraz mi dają, czego chciałem," ubrał
królewskie stroje, wziął chustkę ze smoczymi jęzorami i pojechał do
króla. Gdy król go ujrzał, rzekł do swej córki: "Jak mam go przyjąć" A
ona odpowiedziała: "Wyjdźcie mu naprzeciw, a zrobicie dobry uczynek."
Wyszedł więc król myśliwemu naprzeciw i poprowadził go do góry, a
wszystkie zwierzęta szły za nimi. Król wskazał mu miejsce obok siebie i
swej córki. Marszałek siedział z drugiej strony jako narzeczony, lecz go
nie poznał. Wyniesiono siedem smoczych głów na pokaz, a król rzekł: "TE
siedem głów odrąbał smokowi marszałek, dlatego oddaję mu dzisiaj swą
córkę za żonę." Wstał wtedy myśliwy, otworzył siedem gardzieli i rzekł:
"Gdzie są smocze jęzory?" Wystraszył się marszałek, nie wiedział co
powiedzieć, aż wreszcie rzekł w strachu: "Smoki nie mają języków." A
myśliwy odpowiedział: "Kłamcy nie powinni ich mieć, a smocze ozory to
znak zwycięstwa," odwinął chusteczkę, a leżało w niej siedem języków.
Potem wsadził każdy język do gardła, w którym miał być i wszystkie
pasowały dokładnie. Potem wziął chusteczkę z wyhaftowanym imieniem
królewny. Pokazał ją dziewicy i spytał, komu ją dała. A ona
odpowiedziała: "Temu, kto zabił smoka." Potem przywołał swój
zwierzyniec, zdjął każdemu naszyjnik,a lwu złoty zamek, pokazał to
dziewicy i zapytał, do kogo należą. A ona odpowiedziała: "Naszyjnik i
złoty zamek były moje, ale rozdzieliłam to między zwierzęta, bo pomogły
zabić smoka." Myśliwy rzekł wtedy: "gdy zmęczony walką odpoczywałem i
spałem, przyszedł marszałek i odrąbał mi głowę. Zniósł potem królewnę na
dół i udawał, że to on zabił smoka, a że kłamał, zaświadczamy tymi
językami, chusteczką i naszyjnikiem." Potem opowiedział, jak zwierzęta
wyleczyły go cudownym korzeniem, że wędrował przez rok, aż wreszcie tu
wrócił, gdzie dowiedział się o oszustwie marszałka od gospodarza. A
wtedy król zapytał swoją córkę: "Czy to prawda, że to on zabił smoka?"
A ona odpowiedziała: "Tak, teraz mogę wyjawić haniebny czyn marszałka,
bo prawda wyszła na jaw bez mego udziału. Przymusił mnie bowiem do
obietnicy milczenia. Dlatego postanowiłam, że moje wesele będziemy
świętować dopiero za rok i jeden dzień."

Król kazał zwołać dwunastu radców. Mięli oni zdecydować o losach
marszałka. Uradzili, że ma zostać rozerwany przez cztery woły. Gdy wyrok
na marszałku wykonano, król oddał swą córkę myśliwemu i wyznaczył go
swym namiestnikiem w całym królestwie. Wesele świętowano w wielkiej
radości, a młody król kazał sprowadzić swego przybranego ojca i obsypał
go skarbami. O gospodarzu także nie zapomniał, posłał po niego i rzekł:
"Widzicie, panie gospodarzu, ożeniłem się z królewną, a dom i zajazd są
moje." Gospodarz rzekł na to: "Tak, tak by było sprawiedliwie." Lecz
młody król rzekł: "Niech będzie wedle łask: Dom i zajazd niechaj
zachowa, a ja dołożę mu jeszcze tysiąc sztuk złota.

Młody król i młoda królowa byli dobrej myśli i żyli wreszcie szczęśliwie
razem. On wyruszał często na polowanie, bo była to jego radość, a wierne
zwierzęta musiały iść za nim. Niedaleko znajdował się las, o którym
mówiono, że nie jest zwyczajny, że jeśli ktoś do niego wejdzie, to już
nie wyjdzie. Młody król miał wielką ochotę w nim zapolować i dawał
staremu królowi spokoju, nim mu na to pozwolił. Pojechał więc w wielkim
orszaku, a gdy dojechał do lasu, ujrzał śnieżnobiałą łanię i rzekł do
swych ludzi: "Czekajcie tu, aż wrócę, zapoluję na to piękne dzikie
stworzenie." I pogalopował za nim do lasu i tylko jego zwierzęta poszły
za nim. Ludzie czekali do wieczora, lecz on nie wracał. Pojechali więc
do domu i opowiedzieli młodej królowej: "Młody król jest w zaczarowanym
lesie, polował na białą łanię i już nie wrócił. Zatroskała się wielce z
jego powodu.

On zaś gonił za pięknym zwierzęciem i nigdy nie mógł go dogonić, gdy już
myślał, że może już strzelać, widział je zaraz w oddali, jak skacze, aż
wreszcie znikło całkiem. Zauważył, że zagalopował się głęboko w las,
wziął swój róg i zadął, lecz nie dostał odpowiedzi, bo jego ludzie nie
mogli tego usłyszeć. A gdy nastała noc, wiedział już, że tego dnia nie
wróci do domu, zsiadł z konia, pod drzewem rozpalił ognisko i chciał tak
przenocować. Gdy tak siedział przy ogniu, a jego zwierzęta położyły się
przy nim, wydało mu się, że słyszy ludzki głos. Rozejrzał się, lecz
niczego nie dostrzegł. Niedługo potem znowu usłyszał jakieś stęknięcie,
jakby z góry, spojrzał więc tam i ujrzał starą babę na drzewie, która
wciąż lamentował: "hu, huu, hu, jak mi zimno!" Rzekł więc: "Zejdź na
dół i ogrzej się, jeśli ci zimno." Lecz ona rzekła: "Nie, twoje
zwierzęta mnie pogryzą." Ona zaś rzekł: "Nic ci nie zrobią, stara
mateczko, zejdź tylko na dół." Lecz to była wiedźma i rzekła: "Zrzucę
z drzewa rózgę, jeśli uderzysz nią zwierzęta w plecy, nic mi nie
uczynią." Zrzuciła mu więc różdżkę, a uderzył nią zwierzęta, a one
zrobiły się ciche, bo zmieniły się w kamień. A gdy wiedźma była już
bezpieczna przed zwierzętami, zeskoczyła na dół i także jego dotknęła
różdżką zmieniając go w kamień. Potem roześmiała się i zaciągnęła go ze
zwierzętami do dołu, gdzie było więcej takich kamieni.

Gdy młody król nie wracał, królewna bała się i była coraz bardziej o
niego zatroskana. Zdarzyło się, że właśnie drugi brat, który podczas
rozstania poszedł na wschód, przybył do królestwa. Szukał pracy, lecz
nie mógł jej znaleźć, chodził więc i kazał swym zwierzętom tańczyć.
Wpadł wreszcie na pomysł, że dobrze by było zobaczyć nóż, który wbili
przy rozstaniu w pień drzewa, by dowiedzieć się, jak idzie bratu. Gdy
doszedł, strona brata była na wpół przerdzewiała, w połowie jednak
ciągle lśniła. Wystraszył się i myślał "Mojego brata musiało spotkać
wielkie nieszczęście, lecz może jeszcze go uratuję, bo połowa ciągle
lśni." Poszedł więc ze zwierzętami na zachód, a gdy dotarł do miejskich
bram, straż cofnęła się i zapytała, czy ma zameldować jego przybycie
małżonce. Młoda królowa martwiła się od paru dni o niego i bała się, że
zginął w czarodziejskim lesie. Straż myślała bowiem, że to sam król
przed nimi stoi, taki był podobny, a za nim biegały dzikie zwierzęta.
Zrozumiał wtedy, że mowa jest o jego bracie i myślał: "Będzie
najlepiej, jak się za niego podam, może będzie mi łatwiej go uratować.
Kazał się więc prowadzić strażom do zamku, a przyjęto go z wielką
radością. Młoda królowa myślała, że to jej mąż, i zapytała go, dlaczego
go tak długo nie było. On zaś odpowiedział: "Zgubiłem się w lesie i
szybciej nie umiałem odnaleźć drogi."

Wieczorem zaprowadzono go do królewskiego łoża, lecz on położył
obosieczny miecz między siebie a młodą królową. Nie wiedziała, co to ma
znaczyć, lecz nie ważyła się pytać.

Pozostał tam parę dni i badał wszystko, co było związane z zaczarowanym
lasem, wreszcie rzekł: "Muszę jeszcze raz tam zapolować." Król i młoda
królowa chcieli go od tego odstręczyć, lecz on nalegał i wyruszył w
końcu z wielkim orszakiem. Gdy dotarł do lasu, nie było inaczej niż z
jego bratem, zobaczył białą łanię i rzekł do swych ludzi: "Czekajcie
tu, aż wrócę, muszę zapolować na to piękne dzikie zwierzę.,"
pogalopował w las, a zwierzęta biegły za nim. Lecz łani doścignąć nie
mógł, choć zapędził się tak głęboko w las, że musiał w nim przenocować.
Gdy rozpalił ognisko, usłyszał stękanie: "Hu, huu, hu, jak mi zimno!"
Spojrzał do góry, a na drzewie siedziała ta sama wiedźma. Rzekł do niej:
"Jeśli ci zimno, zejdź na dół, stara mateczko, ogrzej się." A ona
odpowiedziała: "Nie, twoje zwierzęta mnie pogryzą." Lecz on rzekł:
"Nic ci nie zrobią." A ona zawołała: "Zrzucę ci rózgę, gdy uderzysz
nią zwierzęta, nic mi nie zrobią." Gdy myśliwy to usłyszał, przestał
ufać starej i rzekł: "Nie biję moich zwierząt, a ty schodź, albo po
ciebie pójdę." Ona zaś zawołała: "Czego chcesz, nic mi chyba nie
zrobisz!" Lecz on odpowiedział: "Jeśli nie zejdziesz, to zestrzelę cię
na dół." A ona rzekła: "Strzelaj, nie boję się twych kul." Przyłożył
broń i strzelił do niej, lecz wiedźma odporna była na kule z ołowiu,
śmiała się przeraźliwie i zawołała "Nie trafisz we mnie." Lecz myśliwy
znał na nią radę, urwał trzy złote guziki z surduta i załadował nimi
flintę. Cała jej sztuka była wobec nich bezradna, a gdy nacisnął na
spust, spadła z krzykiem. Postawił na niej nogę i rzekł: "Stara
wiedźmo, jeśli zaraz nie wyznasz, gdzie jest mój brat, chwycę cię w obie
ręce i wrzucę w ogień!" W wielkim strachu prosiła o łaskę i rzekła:
"Leży ze swymi zwierzętami zamieniony w kamień w dole." Zmusił ją, by
z nim poszła, groził jej i rzekł: "Stary koczkodanie, teraz ożywisz
mojego brata i wszystkie stworzenia, które leżą w tym dole, lub trafisz
do ognia!" Wzięła więc różdżkę i dotykała nią kamieni, jego brat ożył
ze zwierzętami ,a z nimi wielu innych, kupców, rzemieślników, pasterzy.
Wstali i podziękowali za uwolnienie i ruszyli do domu. Bliźniacy zaś,
gdy się znów ujrzeli, ucałowali się i cieszyli z całego serca. Potem
chwycili wiedźmę i wrzucili w ogień, a gdy się spaliła, las otworzył się
sam, zrobił się przejrzysty i jasny. Można było dostrzec królewski zamek
oddalony o trzy godziny drogi.

Szli tak razem do domu opowiadając w drodze o swych losach. A gdy
młodszy rzekł, że jest namiestnikiem króla w całym kraju, rzekł do niego
drugi: "Zauważyłem, bo byłem w tym mieście i udawałem ciebie, cieszyłem
się królewską chwałą. Młoda królowa uważała mnie za swojego męża,
musiałem spać u jej boku w twoim łożu." Gdy młodszy to usłyszał, zrobił
się tak zazdrosny, tak się rozgniewał, że dobył mieczy i odrąbał bratu
głowę. Gdy ten leżał martwy, a brat ujrzał, jak płynie jego czerwona
krew, strasznie czynu swego żałował. "Mój brat mnie żałował," zawołał,
"a ja go za to zabiłem!" i zawodził długo. Wtedy przyszedł zając i
zaoferował się przynieść korzeń życia, skoczył więc i przyniósł go
jeszcze na czas, a martwy wrócił do życia i nawet śladu rany nie
dostrzegł.

Potem ruszyli dalej, a młodszy rzekł: "Wyglądasz jak ja, masz
królewskie szaty jak ja, idą za tobą zwierzęta jak za mną. Wejdziemy do
miast z przeciwnych stron i razem udamy się do króla." Rozdzielili się
więc, a straż z przeciwnych bram zameldowała jednocześnie królowi, że
młody król wraca ze swymi zwierzętami z łowów. Rzekł więc król. "To
niemożliwe, bramy dzieli godziny drogi." I w tym momencie przybyli z
dwóch strona dwaj bracia na zamek i obaj ruszyli po schodach do góry. A
król rzekł do swej córki: "Powiedz, który jest twoim mężem? Jeden
wygląda jak drugi, nie mogę się rozeznać." Wystraszyła się i nie umiała
odpowiedzieć, lecz w końcu przypomniała sobie o naszyjniku, który dała
zwierzętom, poszukała i znalazła po złotym zameczki lwa. Zawołał więc
szczęśliwa: "Ten, za którym idzie lew, ten jest prawowitym mężem!"
Zaśmiał się wtedy młody król i rzekł: "Tak, ten jest prawowity."
Usiedli razem do stołu, jedli, pili i byli weseli. Wieczorem, gdy młody
król szedł do łóżka, rzekła jego żona: "Dlaczego ostatnimi nocami
kładłeś obosieczny miecz do naszego łóżka? Myślałam, że chcesz mnie
zabić." Poznał wtedy, jak wierny był jego brat.
