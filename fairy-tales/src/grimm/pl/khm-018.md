# author: Gebrüder Grimm
# source: tbc
# url: https://www.grimmstories.com/pl//grimm_basnie/slomka_wegielek_i_groch
# note: copyright of translation tbc

## Słomka, węgielek i groch 

Była sobie stara koza, która miała siedem koźlątek. Pewnego razu musiała
się wybrać po trawę, więc przykazała swoim dzieciom strzec się wilka,
którego można poznać po grubym głosie i czarnej łapie. Koźlątka obiecały
nie wpuszczać nikogo.

Niedługo pojawił się wilk i starał się je oszukać, ale kózki poznały go
po grubym głosie i czarnej łapie, więc nie wpuściły go do środka.
Sprytny wilk zaradził tym niedoskonałościom swej natury. Zjadł kredę,
aby uzyskać cienki głos i ubielił łapę mąką, by upodobnić się białej
sierści kozy.

Gdy zastukał do drzwi domku, w którym mieszkały kózki, tym razem dały
się podejść. Jakie było ich przerażenie, gdy zamiast mamy zobaczyły w
drzwiach wilka. Natychmiast ukryły się, gdzie które mogło: pod stół, pod
łóżko, do pieca, do kuchni, do szafy, pod umywalnię i do skrzynki zegara
ściennego. Niestety, wilk wszystkie wytropił i połknął jedno za drugim.
Tylko najmłodszego, które ukryło się w zegarze, nie mógł znaleźć.

Gdy zły wilk najadł się do syta, położył się na łące i zasnął. Tymczasem
do domu wróciła mama-koza. Przerażona zobaczyła, co się stało. Zaczęła
wołać koźlątka po imieniu, ale tylko najmłodsze odezwało się. Koza
wydobyła koźlątko z ukrycia i dowiedziała się, że resztę dziatek pożarł
wilk.

Zrozpaczona wyszła na łąkę. Wtedy zauważyła wilka śpiącego pod drzewem,
a w jego brzuchu nagle coś poruszyło się. Pojawiła się iskierka nadziei,
że koźlątka jeszcze żyją. Koza posłała swoje najmłodsze po nożyczki ,
igłę i nitkę. Rozcięła wilczysku brzuch, a z niego wyskoczyły koźlątka.
Radości było co niemiara. Potem kózki na polecenie matki nazbierały
mnóstwo kamieni, które koza zaszyła w jego brzuchu.

Kiedy wilk wyspał się porządnie, poczuł ogromne pragnienie, więc
podszedł do studni, by je ugasić. Jednak gdy nachylił się nad taflą
ciężkie kamienie pociągnęły go za sobą i zły wilk utonął w studni. Kózki
ucieszyły się, że zginął ich prześladowca.
