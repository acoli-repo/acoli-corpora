# author: Gebrüder Grimm
# source: tbc
# url: https://www.grimmstories.com/pl//grimm_basnie/o_wesolym_skowroneczku
# note: copyright of translation tbc

## Śpiewający, skaczący skowronek 

Był sobie ongiś pewien człowiek. W planie miał wielką podróż, żegnając
się zapytał swoje trzy córki, co ma im przywieźć. najstarsza chciała
perły, druga diamenty, trzecia zaś rzekła: "Drogi ojcze, chcę
śpiewającego skaczącego słowika." Ojciec rzekł: "Tak, jeśli go
dostanę, będziesz go miała," Ucałował wszystkie trzy i wyruszył.
Nadszedł wreszcie czas powrotu, dla starszych córek miał już perły i
diamenty, lecz skaczącego, śpiewającego skowronka dla najmłodszej szukał
po wszystkich miejscach na próżno. Bolało go to, było to bowiem jego
ukochane dziecko.

Droga wiodła przez las, w środku którego stał wspaniały zamek, a blisko
zamku drzewo, na jego szczycie ujrzał skowronka, jak skacze i śpiewa.
"Ach, w samą porę mi się tu zjawiasz" rzekł uradowany i zawołał sługę,
by wszedł na drzewo i złapał zwierzątko. Gdy ten jednak podszedł do
drzewa, wyskoczył z dołu lew, potrząsał grzywą i ryczał, że liście na
drzewach drżały. "Kto chce mi ukraść mojego skaczącego, śpiewającego
skowronka," zawołał, "tego zjem!." Człowiek zaś rzekł: "Nie
wiedziałem, że ptak jest twój, nie chciałem czynić ci nieprawości,
naprawię to ciężkim groszem, jeno mnie nie zabijaj!" Lew rzekł wtedy:
"Nic cię nie uratuje, chyba że obiecasz mi to, co w domu spotkasz jako
pierwsze. Jeśli to uczynisz daruję ci życie i tego ptaka dla Twojej
córki." Człowiek wzbraniał się i rzekł: "Może to być moja najmłodsza,
najbardziej mnie kocha i pewnikiem wyjdzie naprzeciw, gdy wrócę do
domu." Sługę jednak obleciał strach i rzekł: "Akurat córka musi wyjść
wam na spotkanie... może to też być kot albo pies.! Dał się tedy
człowiek przekabacić, wziął skaczącego, śpiewającego skowronka i obiecał
mu oddać to, co spotka jako pierwsze.

Gdy dotarł przed dom, a potem do niego szedł, pierwszym, co go spotkało,
był nikt inny jak jego najmłodsza, ukochana córka. Przybiegła, ucałowała
go i utuliła, a gdy ujrzała, że przywiózł jej skaczącego, śpiewającego
skowronka, wychodziła z siebie z radości. Ojciec jednak nie umiał się
cieszyć, zaczął tedy płakać i rzekł: "Moje najdroższe dziecko, drogo
kupiłem tego małego ptaszka, musiałem obiecać cię lwu w zamian za niego,
a gdy już będzie cię miał, rozszarpie cię i zje," i opowiedział jej,
jak to wszystko się stało prosząc ją, by nie szła, choćby nie wiem co
się działo. Pocieszała go, lecz mimo to rzekła: "Najdroższy ojcze,
coście obiecali, muszę wypełnić, pójdę i jakoś ułagodzę lwa, by zdrowa
do was wróciła.

W drogę ruszyła następnego ranka, pożegnała się i ruszyła ufnie w las.
Lew zaś był zaczarowanym królewiczem, za dnia był lwem, a z nim cały lud
przybrał lwią skórę, w nocy przybierał naturalną ludzką postać.
Przywitano ją przyjaźnie i poprowadzono na zamek. Gdy nadeszła noc, był
już pięknym mężczyzną i świętowano pyszne wesele. Żyli razem w
szczęściu, żyli nocą, spali zaś w dzień.

Pewnego razu przyszedł i rzekł: "Jutro jest święto w domu twego ojca.
Twoja najstarsza siostra wychodzi za mąż i jeśli masz ochotę, możesz tam
pójść, moje lwy cię odprowadzą." Powiedziała tedy tak, chętnie znów
zobaczy ojca i ruszyła do domu w towarzystwie lwów. Radość była wielka,
gdy przybyła, bo wszyscy myśleli, że rozszarpał ją lew i już dawno nie
żyje. Opowiedziała, jak pięknego ma męża i jak dobrze się jej wiedzie.
Pozostała u nich, jak długo trwało wesele, a potem wróciła do lasu. Gdy
druga siostra wychodziła za mąż i znów proszono ją na wesele, rzekła do
lwa: "Tym razem nie chcę być sama, pójdziesz ze mną!" Lew zaś
powiedział, że byłoby to dla niego niebezpieczne, bo gdy dotknie go tam
promień palącego się światła, zmieni się w gołębia i będzie musiał latać
z gołębiami przez siedem lat. "Ach," rzekła, "pójdź ze mną, będę cię
strzec od wszelkiego światła." Poszli więc razem i zabrali ze sobą
swoje dziecko. Kazali tam otoczyć jedną salę murem, tak mocnym i grubym,
że nie mógł się przebić żaden promień, to w niej miał siedzieć, gdy
zapłoną weselne światła. Drzwi zrobiono jednak ze świeżego drzewa, które
się rozeszło i miało maleńką szparkę, której nikt nie zauważył. Wesele
świętowano wspaniale, gdy pochód weselny wrócił z kościoła do sali z
wieloma pochodniami i lampami, na królewicza padł cienki jak włos
promień światła, a gdy go dotknął, w tymże momencie się przemienił, a
gdy weszła i go szukała, nie widziała go, siedział tam za to miały
gołąb. Gołąb rzekł do niej: "Muszę latać po świecie przez siedem lat,
co siedem kroków upuszczę czerwoną kroplę krwi i jedno białe pióro.
Pokażę ci drogę, a jeśli pójdziesz tym śladem, wybawisz mnie."

Tak więc gołąb wyleciał przez drzwi, a ona poszła za nim. Co siedem
kroków upuszczał czerwoną kroplę krwi i białe pióro pokazując jej drogę.
Zapuszczała się więc coraz dalej w daleki świat nie oglądając się za
siebie bez spoczynku. Mijało właśnie siedem lat, cieszyła się myśląc, że
wkrótce będą wybawieni, lecz ciągle od tego była daleko. Pewnego razu,
gdy tak szła przed siebie, nie spadło z góry żadne piórko ani żadna
czerwona kropelka krwi, a gdy otworzyła oczy, zniknął i gołąb. A
ponieważ pomyślała sobie: Ludzi ci nie pomogą, wspięła się do słońca i
rzekła doń: "Świecisz we wszystkie szczeliny poprzez wszelkie szczyty,
nie widziałeś białego gołębia?" -- "Nie," odpowiedziało słońce, "Nie
widziałem białego gołębia, ale dam ci szkatułeczkę, otwórz ją, gdy
będziesz w potrzebie." Podziękowała słońcu i poszła dalej, aż nastał
wieczór i zaświecił księżyc, zapytała więc go "Świecisz całą noc przez
pola i lasy, nie widziałeś białego gołębia?" -- "Nie," rzekł księżyc,
"Nie widziałem go, ale dam ci jajko, potłucz je, gdy będziesz w
potrzebie." Podziękowała więc księżycowi i poszła dalej, aż nadszedł
nocny wiatr i zaczął na nią dąć. Rzekła więc do niego: "Wiejesz ponad
wszelkim drzewem i pod wszelkim listowiem, nie widziałeś białego
gołębia?" -- "Nie, " rzekł nocny wiatr, "Nie widziałem go, ale
zapytam trzy inne wiatry, może go widziały." Przybyły Wiatr Wschodni i
Zachodni, lecz niczego nie widzieli, Wiatr Południa rzekł jednak:
"Widziałem białego gołębia, jak frunął nad Morze Czerwone, tam znów
zmienił się we lwa, bo minęło już siedem lat. Lew walczy tam ze smokiem,
smok zaś ów to zaczarowana królewna." Rzekł tedy do niej Wiatr Nocy:
"Dam ci radę, idź nad Morze Czerwone, na prawym brzegu stoją wielkie
rózgi, policz je i utnij jedenastą, uderz nią smoka, a lew go zwycięży.
Oboje powrócą do ludzkiej postaci. Rozejrzyj się tedy, a ujrzysz ptaka
gryfa, który usadowił się nad Morzem Czerwonym, wsiądź z ukochanym na
jego grzbiet, ptak przeniesie was przez morze do domu. Masz tutaj
orzecha, gdy będziesz po środku morza, upuść go, wnet wzejdzie, a z wody
wyrośnie wielkie drzewo, na którym gryf odpocznie, inaczej nie miałby
siły przewieźć was oboje. A jeśli zapomnisz zrzucić orzecha, upuści was
w morze."

Poszła więc i zastała wszystko, jak powiedział Wiatr Nocy. Policzyła
rózgi nad morzem i ucięła jedenastą, uderzyła nią smoka, a lew go
zwyciężył, wnet wrócili oboje do ludzkiej postaci. Gdy jednak królewna,
która przedtem była smokiem, wolna była od czaru, wzięła młodzieńca za
ramię, usiadła na ptaka Gryfa i uprowadziła go w dal. Biedna
podróżniczka zaś stała znów opuszczona, usiadła i płakała. W końcu
zabrała w sobie całą odwagę i rzekła: "Będę szła, jak długo będzie wiał
wiatr, jak długo będzie piał kogut, aż go znajdę." I ruszyła w długą,
długą drogę, aż w końcu doszła do zamku, gdzie oboje żyli. Usłyszała że
wnet odbędzie się uroczystość ich zaślubin. Rzekła tedy: "Boże, dopomóż
mi," otworzyła szkatułeczkę, którą dało jej słońce, leżała w niej
suknia, lśniąca jak ono samo. Wyjęła ją i ubrała, poszła na zamek, a
wszyscy ludzie i sama narzeczona patrzyli na nią z podziwem. Suknia
podobała się pani młodej tak bardzo, że pomyślała sobie, iż mogłaby by
to być jej suknia ślubna i zapytała, czy nie jest na sprzedaż. "Nie za
pieniądze i dobra," odpowiedziała, "Lecz za ciao i krew." Narzeczona
zapytała, co ma przez to na myśli, rzekła więc: "Pozwólcie mi przespać
noc w komnacie, gdzie śpi wasz narzeczony." Narzeczona, nie chciała się
zgodzić, lecz chciała bardzo sukni, w końcu się zgodziła, ale pokojowi
musieli podać królewiczowi napój nasenny. Gdy nastała noc i młodzieniec
już spał, wprowadzono ją do komnaty. Usiadła przy łóżku rzekła: "Szłam
za tobą siedem lat, byłam u słońca i księżyca i u czterech wiatrów i
pytałam za tobą pomogłam ci przy smoku, całkiem mnie zapomniałeś?"
Królewicz zaś spał tak mocno, że zdawało, że to wiatr na zewnątrz szumi
w jodłach. Gdy nastał ranek, wyprowadzono ją i musiała oddać złotą
suknię. Nie wiedziała, co począć, posmutniała i wyszła na łąkę, usiadła
i płakała. A gdy tak siedziała, przypomniało jej się jajko, które dał
jej księżyc. Rozbiła jem wyszła wtem z niego kwoka z dwunastką kurcząt
całych ze złota, biegały dokoła, kwiliły i lazły starej pod skrzydła, że
nic piękniejszego na świecie zobaczyć nie można. Wstała tedy i pędziła
je przez łąkę, aż narzeczona wyjrzała przez okno. Kurczaczki tak się jej
spodobały, że zeszła na dół i zapytała, czy nie są na sprzedaż. "Nie za
złoto i dobra, lecz za ciało i krew, pozwólcie mi jeszcze jedną noc
przespać w komnacie, gdzie śpi narzeczony!" Narzeczona rzekła "tak" i
chciała ją oszukać jak poprzedniego wieczoru. Gdy jednak królewicz szedł
do łóżka, zapytał pokojowego, cóż to mamranie i szum w nocy słyszał.
Opowiedział więc pokojowy wszystko królewiczowi, że musiał mu dać napój
nasenny, bo pewna biedna dziewczyna potajemnie spała w jego komnacie,
dziś w nocy zaś znów poda mu ów napój!" Królewicz rzekł wtedy: "Wylej
ten napój za łóżko!" W nocy przyprowadzono ją znowu, a gdy zaczęła
opowiadać, jak smutno obszedł się z nią los, od razu rozpoznał w jej
głosie swą najdroższą małżonkę, skoczył do góry i zawołał: "Dopiero
teraz jestem naprawdę wybawiony, było mi tak, jakobym śnił, bo nieznana
królewna rzuciła na mnie czar, żem cię zapomniał, lecz Bóg odjął mi w
samą porę otępienie." Potajemnie opuścili oboje zamek w nocy, bo bali
się ojca królewny, który był czarownikiem, usiedli na Ptaka Gryfa, który
zaniósł przez Morze Czerwone, a gdy byli po środku, upuściła orzech.
Wnet wyrosło wielkie drzewo, ptak wypoczął na nim, a potem poprowadził
ich do domu, gdzie zastali swe dziecko, które było już duże. Od tej pory
żyli w szczęściu aż do końca.
