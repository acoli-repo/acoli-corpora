# author: Gebrüder Grimm
# source: tbc
# url: https://www.grimmstories.com/pl//grimm_basnie/pakuly
# note: copyright of translation tbc

## Pakuły 

Była sobie dziewczyna bardzo ładna, ale niedbała i leniwa. Zasiadając do
kołowrotka wpadała w taki zły humor, że ledwie siadając do kołowrotka
wpadała w taki zły humor, że ledwie natrafiała na najmniejszy supełek,
wyrywała go razem z całym kłębem przędzy i ciskała na ziemię. A wtedy
jej służka, skrzętna i pracowita, zbierała z ziemi wyrzucony len,
otrzepywała z kurzu, przędła z niego cieniutkie niteczki, a potem kazała
sobie z nich utkać śliczną sukienkę.

Pewien chłopiec starał się o rękę leniwej dziewczyny i wkrótce miało się
odbyć ich wesele. Kiedy w wieczór przedślubny pracowita dziewczyna
tańcowała ochoczo w swojej ślicznej sukience, narzeczona rzekła:

Ach, jak ta dziewka hula
w moich pakułach!

Usłyszał to narzeczony i zapytał ją, co te słowa mają znaczyć.
Opowiedziała mu wtedy, że służka tańcuje w sukience z lnu, który ona
wyrzuciła. Kiedy chłopiec się o tym dowiedział i poznał lenistwo swojej
narzeczonej, a skrzętność służki, porzucił bogatą i wziął sobie biedną
za żonę.
