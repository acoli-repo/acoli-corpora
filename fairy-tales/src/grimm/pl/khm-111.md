# author: Gebrüder Grimm
# source: tbc
# url: https://www.grimmstories.com/pl//grimm_basnie/wytrawny_mysliwy
# note: copyright of translation tbc

## Wytrawny myśliwy 

Był sobie ongiś pewien młody chłopak, który wyuczył się ślusarstwa i
rzekł był do swego ojca, że chce iść w świat, by się spróbować. "Tak,"
rzekł ojciec, "cieszy mnie to," i dał mu pieniądze na podróż. Wyruszył
więc i szukał pracy. Po pewnym czasie ślusarstwo jakoś nie chciało
podążyć za nim, a i on nie bardzo miał w nim upodobanie, nabrała za to
ochoty na myślistwo. W wędrówce spotkał myśliwego w zielonym ubraniu,
który zapytał, skąd pochodzi i dokąd zmierza. Chłopak powiedział, że
jest czeladnikiem ślusarstwa, ale to rzemiosło już mu się nie podoba i
miałby ochotę na myślistwo, zapytał, czy przyjąłby go na ucznia. "O
tak, jeśli zechcesz iść ze mną." Młody chłopak poszedł więc z nim,
służył parę lat u niego i uczył się łowiectwa. Potem chciał się dalej
próbować. Myśliwy nie dał mu nic prócz wiatrówki, a miała ona taką
właściwość, że kiedy się nią strzelało, trafiała zawsze. Odszedł więc i
dotarł do wielkiego lasu, którego końca przez cały dzień nie mógł
znaleźć. Gdy był wieczór, usiadł na wysokim drzewem, by ustrzec się od
dzikich zwierząt. Koło północy wydało mu się, że z dala jarzy się małe
światełko, poprzez gałęzie spojrzał w tamto miejsce i zapamiętał je
sobie. Najpierw jednak zdjął swój kapelusz i zrzucił go w stronę
światła, bo chciał za nim iść jak za znakiem, gdy zejdzie na dół. Zszedł
więc, ruszył w stronę kapelusza, założył go i ruszył do przodu. Im dalej
szedł, tym większe było światło, a gdy był już blisko, zobaczył, że to
wielkie ognisko, a siedziało przy nim trzech olbrzymów z wołem na
ruszcie, którego piekli. Wtem rzekł jeden: "Muszę spróbować, czy to
mięso da się już jeść," oderwał kawałek i chciał włożyć do ust, ale
myśliwy zestrzelił mu go z ręki." No tak," rzekł olbrzym, "wiatr
zwiał mi kawałek z ręki," i wziął następny kawałek. Gdy już miał
ugryźć, myśliwy znowu strzelił. Wtedy olbrzym strzelił w pyski temu,
który siedział obok, i gniewnie zawołał: "Co wyrywasz mi mój
kawałek?" - "Ja nic nie wyrwałem," rzekł drugi, "pewnikiem to jakiś
strzelec ci go odstrzelił." Olbrzym wziął trzeci kawałek, nie mógł go
jednak zachować w dłoni, bo myśliwy ów kawałek zestrzelił. Wtedy rzekli
olbrzymi: "Tu musi być dobry strzelec, który potrafi zestrzelić kąsek
sprzed pyska, taki by się nam przydał," i zawołali głośno "Wyłaź,
strzelcze, usiądź z nami przy ogniu i najedz się do syta, nic ci nie
zrobimy, ale jeśli nie przyjdziesz, weźmiemy cię siłą i po tobie."
Chłopak wyszedł więc i rzekł, że jest myśliwym po fachu, a w co strzela,
w to i pewnikiem trafia. Wtedy oni rzekli, że jeśli chce, będzie mu
dobrze i opowiedzieli mu, że przed lasem jest wielka woda, za nią stoi
wieża, a w wieży siedzi piękna królewna, chcemy ją porwać. "Tak,"
rzekł, "dostanę ją." A oni mówili dalej, "Ale to jeszcze nie
wszystko, leży tam mały piesek, od razu zaczyna szczekać, kiedy ktoś się
zbliża, a jak tylko zaszczeka, wszystko się budzi na królewskim dworze i
dlatego nie możemy tam wejść, zabijesz pieska?" -- "Tak," rzekł, to
dla mnie igraszka" Wsiadł potem do łodzi i popłynął przez wodę, a gdy
był już na lądzie, przybiegł piesek i chciał zaszczekać, lecz on chwycił
za swoją wiatrówkę i go zastrzelił. Gdy olbrzymi to ujrzeli, ucieszyli
się myśląc, że królewna już jest ich, ale myśliwy chciał najpierw
zobaczyć, jak się ma cała ta sprawa, i rzekł, żeby jeszcze nie ruszali
się z miejsca, póki ich nie zawoła. Poszedł do zamku, a było tam
cichuteńko i wszystko spało. Gdy otworzył pierwszy pokój, wisiała tam
szabla na ścianie, a była z czystego srebra, i była tam też złota
gwiazda i imię Króla, obok na stole leżał opieczętowany list, który
otworzył, a było w nim napisane, że kto ma szablę, może zabić wszystko,
co stanie mu na drodze. Zdjął więc ze ściany szablę, zawiesił sobie i
poszedł dalej. Doszedł do pokoju, gdzie leżała królewna i spała, a była
tak piękna, że stał cicho i patrzył na nią wstrzymując oddech. Myślał
sobie: "Jak mogę oddać niewinną dziewicę w posiadanie dzikich
olbrzymów, w głowach mają tylko zło." Rozejrzał się jeszcze, pod
łóżkiem stała para pantofli, na prawym było imię jej ojca z gwiazdą na
lewym jej własne imię z gwiazdą. Wokół szyi miała też wielką chustę z
jedwabiu, przetykaną złotem, z prawej strony imię jej ojca, z lewej jej
własne, wszystko złotymi literami. Myśliwy wziął nożyce, odciął prawy
koniuszek i włożył go do tornistra, potem wziął jeszcze prawy pantofel z
imieniem króla i włożył go do środka. Dziewica wciąż jeszcze leżała i
spała, a zaszyta była cała w swojej koszuli, odciął więc jej kawałek i
wsadził razem z resztą, lecz robił to wszystko tak, by jej nie tknął.
Potem odszedł i pozwolił jej spać w spokoju, a gdy doszedł do bramy,
olbrzymy wciąż tam stały, czekały i myślały sobie, że przyprowadzi
królewnę. On jednak zawołał do nich, żeby przyszli, że dziewica jest już
w jego mocy, ale nie może otworzyć im drzwi, jest tam jednak dziura
przez którą mogą się przeczołgać. I tak bliżej podszedł pierwszy,
myśliwy owinął włosy olbrzyma wokół dłoni, wciągnął głowę i uciął szalą
jednym zamachem, a potem wciągnął go do końca. Zawołał wreszcie drugiego
i też odrąbał mu łeb, w końcu i trzeciego, i rad był, że uwolnił piękną
dziewicę od jej nieprzyjaciół, odciął im języki i wsadził do swego
tornistra. Pomyślał sobie: "Pójdę do mego ojca i pokażę mu wszystko, co
zrobiłem, potem ruszę w świat, a szczęście, jakiego wzbrania mi Bóg,
jeszcze będzie moje.

Jednak król w zamku, gdy się obudził, ujrzał trzech olbrzymów, którzy
leżeli bez życia. Poszedł do sypialni swojej córki, obudził ją i
zapytał, któż to był, kto olbrzymów pozbawił życia. A ona rzekła "Drogi
ojcze, nie wiem, spałam." Kiedy zaś wstała i chciała ubrać swoje
pantofle, prawego nie było, a gdy obejrzała chustę na szyi, była pocięta
i brakowało prawego koniuszka, gdy obejrzała swoją koszulę, kawałek był
wycięty. Król zwołał cały dwór, żołnierzy i kogo tylko się dało, i
zapytał, kto uwolnił jego córkę a olbrzymów pozbawił żywota. I wtedy
pewien kapitan, który miał tylko jedno oko i był paskudnym człowiekiem,
rzekł, iż to on uczynił. A stary król powiedział, że skoro tego dokonał,
niechaj zaślubi jego córkę. Dziewica jednak rzekła: "drogi ojcze, miast
tego bym miała za niego wyjść, wolę ruszyć w świat, jak daleko mnie doki
poniosą." Król rzekł tedy, że jeśli nie chce go poślubić, niech zdejmie
królewskie szaty założy chłopskie i odejdzie, a niechaj pójdzie do
garncarza i pocznie handel glinianymi naczyniami. Zdjęła więc królewskie
szaty i poszła do garncarza, pożyczyła glinianych wyrobów i obiecała, że
kiedy wieczorem sprzeda wszystkie, za nie zapłaci. Król zaś rzekł, że ma
usiąść gdzieś kątem i je sprzedawać. Potem rozkazał, my przejechały się
po tym chłopskie wozy, aby wszystko poszło w kawałki. Gdy królewna
rozstawiła na ulicy cały swój kram, przybyły wozy i rozbiły wszystko na
kawałki. Zaczęła płakać i rzekła "O Boże, muszę teraz zapłacić
garncarzowi." Król zaś chciał w tenże sposób zmusić ją do poślubienia
garncarza, zamiast tego poszła jednak znowu do garncarza i zapytała go,
czy nie dałby jej jeszcze raz pożyczki. Powiedział "nie," że najpierw
musi zapłacić za poprzednie. Poszła więc do swego ojca, krzyczała,
biadała i rzekła, że pójdzie w świat. A on odparł: "Każę ci zbudować
domek w lesie, będziesz w nim siedzieć do końca życia i wszystkim
gotować, nie wolno ci jednak za to brać pieniędzy." Gdy domek był
gotowy, przed drzwiami wywieszono szyld, a było na nim napisane:
"Dzisiaj za darmo, jutro za pieniądze." I siedziała w nim długi czas,
po świecie rozniosło się, że siedzi w nim dziewica i gotuje za darmo, a
głosi o tym szyld przed drzwiami. Usłyszał o tym także myśliwy i
pomyślał sobie: "To by było coś dla ciebie, jesteś biedny i nie masz
pieniędzy." Wziął więc swoją wiatrówkę, poszedł do lasu i znalazł domek
z szyldem "dzisiaj za darmo, jutro za pieniądze." Przytroczył sobie
szablę, którą trzem olbrzymom łby odrąbał, wszedł do domku i kazał sobie
dać jeść. Ucieszył się piękną dziewczyną, była śliczna jak z obrazka.
Zapytał skąd przybywa i dokąd idzie, a o rzekł "podróżuję sobie po
świecie." A ona spytała, skąd ma tę szablę, a było na niej imię jej
ojca. On zaś zapytał, czy jest córką króla. "Tak" odpowiedziała. Wtedy
on rzekł. "Tą szablą, odrąbałem trzem olbrzymom głowy," i na znak
wyjął z tornistra ich języki, potem pokazał jej jeszcze pantofel,
koniuszek chusty i kawałek koszuli. A ona była pełna radości i rzekła,
że on jest tym, który ją wybawił. Poszli potem razem do starego króla i
wezwali go. Ona poprowadziła go do komnaty i rzekła mu, że ten jest tym
prawdziwym, który wybawił ją od olbrzymów. Gdy stary król ujrzał dowody,
nie mógł dłużej wątpić i rzekł, że cieszy się, wiedząc, jak to wszystko
się stało, i wobec tego niechaj królewna zostanie jego żoną, zaiste
dziewica cieszyła się z tego całym sercem. Potem ubrali go, jakby był
cudzoziemskim panem, a król rozkazał wyprawić ucztę. Gdy przyszli do
stołu, kapitan usiadł po lewej stronie królewny, myśliwy zaś po prawej,
a kapitan myślał, że to jakiś pan z dalekich krajów z wizytą. Gdy już
pojedli i popili, rzekł stary król do kapitana, że ma dla niego zagadkę:
Gdyby ktoś powiedział, że trzech olbrzymów pozbawił życia, i zapytano by
go, gdzie są olbrzymów języki, których jednak w ich głowach nie było.
Jakże to wszystko mogłoby się zdarzyć? A kapitan odrzekł "Pewnikiem
wcale języków nie mięli." - "Och nie," rzekł król, "każde zwierzę ma
język," i zapytał go jeszcze, ile wart jest ten, któremu się to
przydarzyło. Kapitan odpowiedział: "Wart jest tyle, by go rozerwano na
kawałki." A król odparł, że sam na siebie wyrok wydał. Kapitan został
uwięziony, potem rozerwany na cztery kawałki, królewna zaś poślubiła
myśliwego. Potem sprowadził ojca swego i matkę swoją i żyli w radości u
swojego syna, a po śmierci starego króla, jemu przypadło królestwo.
