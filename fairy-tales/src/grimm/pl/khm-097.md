# author: Gebrüder Grimm
# source: tbc
# url: https://www.grimmstories.com/pl//grimm_basnie/woda_zycia
# note: copyright of translation tbc

## Woda życia 

Był sobie kiedyś król, a był on chory i nikt już nie wierzył, że ujdzie
z życiem. Miał trzech synów. Byli zasmuceni, schodzili do zamkowego
ogrodu i płakali. Spotkali wtedy starego człeka, który zapytał o ich
smutek. Powiedzieli mu, że ojciec jest tak chory, iż z pewnością umrze,
bo nie potrafią mu pomóc. Starzec rzekł tedy "Znam środek, to wody
życia, gdy się jej napije, będzie zdrowy, trudno ją jednak znaleźć."
Najstarszy rzekł "Już ja ją znajdę." Poszedł do chorego króla i
poprosił, by pozwolił mu wyruszyć na poszukiwania wody życia, bo tylko
to może mu jeszcze pomóc. "Nie," powiedział król, "niebezpieczeństwo
jest zbyt wielkie, lepiej będzie mi umrzeć." Lecz on prosił tak długo,
aż król się zgodził. Książę pomyślał w swym sercu: "Jeśli przyniosę
wodę, będę ojcu najmilszy i odziedziczę królestwo."

Wyruszył więc w drogę, a gdy już jakiś czas jechał na swym koniu, na
drodze stanął karzeł, który do niego zawołał i rzekł: "Dokąd że tak
szybko?" -- "Głupi pokurcz,, " rzekł dumnie książę, "nie musisz
wiedzieć." I popędził dalej. Mały ludek jednakże się rozgniewał i
rzucił zły urok. Książę trafił bowiem d wąwozu, a im bardziej wjeżdżał,
tym bardzie schodziły się jego górskie zbocza, w końcu droga była tak
ciasna, że nie mógł zrobić kroku. Nie mógł zawrócić ani zsiąść z siodła
i siedział tak zaklinowany. Chory król długo czekał na niego, lecz on
nie wracał. Rzekł więc drugi syn "Ojcze, pozwólcie mi ruszyć na
poszukiwania wody," Na tej samej drodze, którą wybrał jego brat,
spotkał karła, który go zatrzymał i zapytał, dokąd tak spieszy. "Mały
pokurczu," rzekł książę, "nie musisz wiedzieć," i pojechał dalej nie
oglądając się. Lecz karzeł rzucił zaklęcie i jak poprzedni wjechał w
górski jar i nie mógł jechać do przodu ani do tyłu. Tak to już bywa z
pyszałkami.

Także drugi syn nie wrócił i wtedy zaoferował się najmłodszy wyruszyć i
przynieść wodę, a król musiał mu w końcu pozwolić. Gdy spotkał karła, a
ten go zapytał, dokąd tak spieszy, zatrzymał się, porozmawiał z nim i
dał mu odpowiedź: "Szukam wody życia, bo mój ojciec jest śmiertelnie
chory." -- "A wiesz, gdzie można ją znaleźć?" -- "Nie," powiedział
książę. "Ponieważ zachowałeś się, jak się należy, nie byłeś
pyszałkowaty jak twoi bracia fałszywcy, powiem ci, jak trafić do wody
życia. Tryska ze studni na dziedzińcu zaklętego zamku, tam jednak nie
wejdziesz, jeśli nie dam ci żelaznej rózgi i dwóch bochenków chleba.
Rózgą uderz trzy razy w żelazną bramę zamku, otworzy się, w środku leżą
dwa lwy, które otworzą gardziele, jeśli jednak wrzucisz każdemu po
chlebie, będą cicho, a potem spiesz się i idź po wodę, zanim wybije
dwunasta, inaczej brama znów się zamknie i będziesz uwięziony." Książę
podziękował mu, wziął rózgę i chleb i wyruszył w drogę. A gdy dotarł,
wszystko było tak, jak powiedział karzeł. Przy trzecim uderzeniu rózgą
brama otworzyła się, a lwy ułagodził chlebem, wszedł do zamku i doszedł
do wielkiej, pięknej sali. Siedzieli w niej zaklęci książęta, którym
pozdejmował pierścienie z palców, leżał tam jeszcze miecz i chleb, które
zabrał. A potem trafił do komnaty, stała w niej piękna dziewica,
ucieszyła się, gdy go ujrzała, pocałowała go i rzekła, że ją wybawił a
całe jej królestwo będzie jego, jeśli wróci za rok, odbędzie ich wesele.
Potem rzekła mu jeszcze, gdzie jest studnia z wodą życia, musi się
jednak spieszyć i zaczerpnąć z niej, nim wybije dwunasta. Poszedł więc
dalej, aż doszedł do pokoju, gdzie stało piękne świeżo pościelone łoże,
a że był zmęczony, chciał najpierw troszkę odpocząć. Położył się więc i
zasnął, a gdy się obudził, wbijało właśnie kwadrans przed dwunastą.
Skoczył więc wystraszony, podbiegł do studni i zaczerpnął z niej
kubkiem, który stał obok i pobiegł co sił. Gdy przechodził właśnie przez
żelazną bramę, wybiła dwunasta, a brama zamknęła się tak mocno, że
obcięła mu kawałek piąty.

Lecz on mimo to się cieszył, że zdobył wodę życia, ruszył do domu znów
przechodząc koło karła. Gdy ten ujrzał miecz i chleb, rzekł: "Zyskałeś
przez to wielkie dobro, mieczem możesz pobić całe armie, a chleb nigdy
się nie skończy." Książę nie chciał wracać do domu ojca bez braci,
rzekł więc: "Drogi karzełku, czy nie możesz mi powiedzieć, gdzie są moi
bracia? Wyruszyli przede mną za wodą życia i nie powrócili." -- "Tkwią
uwięzieni między górami," rzekł karzeł, "Rzuciłem urok, by tam się
znaleźli, byli bowiem pyszałkowaci." Książę prosił tak długo, aż karzeł
popuścił, ostrzegł go przy tym i rzekł: "Strzeż się przed nimi, mają
złe serce."

Gdy przyszli jego bracia, ucieszył się i opowiedział im, co mu się
przytrafiło, że znalazł wodę życia i zabrał pełen kubek, że wybawił
piękną księżniczkę, która ma teraz czekać na niego przez rok, potem zaś
będzie wesele, a on dostanie wielkie królestwo. Potem popędzili na
koniach dalej aż dotarli do kraju, gdzie była wojna i głód, król myślał
już, że przyjdzie mu sczeznąć, tak wielka była bieda. Poszedł wtedy do
niego książę i dał mu chleb, którym wykarmił całe królestwo, a potem
książę dał mu miecz. Którym pobił wrogie armie i wreszcie mógł żyć w
pokoju. Książę odebrał swój miecz i chleb, trzej bracia pojechali dalej.
Byli jeszcze w dwóch krajach, gdzie panowała wojna i głód, i tam dawał
królom swój chleb i miecz ratując trzy królestwa. A potem wsiedli na
statek i popłynęli przez morze. Podczas rejsu zmówili się dwaj starsi
"najmłodszy znalazł wodę życia, a my nie. Ojciec odda mu za to
królestwo, które nam się należy, odbierze nam nasze szczęście."
Zapragnęli zemsty i szykowali się do jego zguby. Poczekali, aż mocno
zaśnie, wylali z kubka wodę i wzięli ją dla siebie, jemu zaś nalali
gorzkiej wody morskiej.

Gdy wrócili wreszcie do domu, najmłodszy przyniósł królowi swój kubek,
aby się z niego napił i wyzdrowiał. Ten jednak lewo się napił gorzkiej
wody morskie, rozchorował się jeszcze bardziej niż przedtem. A gdy nad
tym biadał, przyszli dwaj starsi synowie i oskarżyli najmłodszego, że
chciał go otruć, przynieśli mu prawdziwą wodą życia i podali mu. Ledwo
się jej napił, poczuł, że jego choroba przeszła, był silny i zdrowy jak
za młodych lat. Potem obaj poszli do najmłodszego, drwili z niego
rzekli: "Znalazłeś wodę życia, lecz twój był trud, a nasza nagroda.
Powinieneś był być mądrzejszy i mieć oczy otwarte. Zabraliśmy ci to, gdy
zasnąłeś na morzu, a za rok jeden z nas weźmie sobie tą piękną królewnę.
Strzeż się, byś niczego nie zdradził, ojciec i tak ci nie uwierzy, a
jeśli powiesz słowo, stracisz życie. Jeśli będziesz milczał, będzie ci
darowane."

Stary król bardzo się rozgniewał na swego najmłodszego syna myśląc, że
czyhał na jego życie. Rozkazał więc by zebrał się dwór i wydał wyrok, by
rozstrzelano go potajemnie. Gdy książę pojechał pewnego razu na łowy i
nie przeczuwał niczego złego, łowczy królewski musiał iść z nim. Gdy
byli sami w dzikim lesie, a łowczy wyglądał smutno, książę rzekł do
niego: "Drogi łowczy, co ci dolega?" Łowczy rzekł wtedy: "Nie mogę ci
tego powiedzieć, a zarazem muszę." A książę powiedział: "Mówże, co
jest, wybaczę ci." -- "Ach," rzekł łowczy, "mam was zastrzelić, tak
rozkazał mi król." Książę się wystraszył i rzekł: "Drogi łowczy, ostaw
mnie przy życiu, oddam ci moją królewską szatę, daj mi za to twoją
lichą.." Łowczy rzekł wtedy: "Chętnie to zrobię i tak nie mógłbym do
was strzelać." Zamienili się ubraniami, łowczy poszedł do domu. A
książę poszedł głębiej w las.

Po pewnym czasie do starego króla przyjechały trzy wozy ze złotem i
szlachetnymi kamieniami dla najmłodszego syna. Były one posłane od
trzech króli, którzy pobili wrogów mieczem księcia, a lud swój jego
chlebem wykarmili. W ten sposób chcieli okazać swoją wdzięczność. Stary
król pomyślał sobie: "Czyżby mój syn był niewinny? I rzekł do swych
ludzi "Ach gdyby jeszcze żył, tak mi przykro, że kazałem go zabić." --
"Żyje jeszcze," rzekł łowczy, "moje serce nie zniosłoby tego, gdybym
wasz rozkaz wykonał," i opowiedział królowi, co się wydarzyło. Królowi
kamień spadł z serca, kazał we wszystkich królestwach ogłosić, że jego
syn może wrócić, a przyjęty będzie w łasce.

Królewna kazała wybudować przed zamkiem drogę, cała lśniła złotem.
Powiedziała swoim ludziom, że kto będzie jechał na niej prosto, będzie
tym właściwym i mają go wpuścić, lecz jeśli zjedzie w bok, ten właściwy
nie będzie i nie mają go wpuszczać. Gdy miał nastać czas, pomyślał sobie
najstarszy, że trzeba spieszyć iść do królewny i podać się za jej
wybawiciela. Dostałby ją za żonę i do tego jeszcze królestwo. Pojechał
więc, a gdy przybył przed zamek, ujrzał złotą drogę, pomyślał sobie,
"byłaby to wielka szkoda, gdyby na niej jechać," zjechał na bok i
jechał z prawej strony drogi. Gdy przybył pod bramę, ludzie powiedzieli
mu, że nie jest tym właściwym i ma odjechać. Wkrótce wyruszył także
drugi książę, a gdy dojechał do złotej drogi i stanął na niej swym
koniem, pomyślał: "Byłaby wielka szkoda, gdyby coś utrącił," zjechał
na bok i jechał po jej lewej stronie. Gdy dotarł pod bramę, ludzie
powiedzieli mu, że nie jest tym właściwym i ma odjechać. Gdy wreszcie
minął rok, także trzeci zapragnął pojechać do swej ukochanej by przy
niej zapomnieć o swym cierpieniu. Ruszył więc w drogę i myślał wciąż o
niej, chciał być już przy niej, złotej drogi nawet nie widział.
Prowadził konia jej środkiem, a gdy dotarł pod bramę, otworzono ją,
królewna przyjęła go z wielką radością, był jej wybawicielem i panem
królestwa, odbyło się wesele w wielkiej szczęśliwości. A gdy minęło,
opowiedziała mu, że jego ojciec mu wybaczył i go przyzywa. Pojechał więc
do niego i wszystko mu opowiedział, jak oszukali go bracia, a on jeszcze
musiał do tego milczeć. Stary król chciał ich ukarać, lecz oni ruszyli w
morze i do końca życia nie wrócili.
