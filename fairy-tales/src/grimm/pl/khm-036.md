# author: Gebrüder Grimm
# source: tbc
# url: https://www.grimmstories.com/pl//grimm_basnie/stoliczku_nakryj_sie
# note: copyright of translation tbc

## Stoliczku nakryj się, złoty osiołek i kij z worka 

Dawno temu żył sobie krawiec, który miał trzech synów, ale tylko jedną
kozę. Koza karmiła wszystkich swoim mlekiem i dlatego musieli ją dobrze
karmić i codziennie wyprowadzać na łąkę. Synowie robili to pokolei
Pewnego dnia najstarszy wyprowadził ją na kościelny podwórzec, gdzie
rosło najpękniesze ziele. Pasł ją tam i pozwolił jej sobie poskakać.
Wieczorem, gdy naszedł czas wracać do domu, zapytał: "Najadłaś się,
kozo?"

"Syta jestem iście,
nie mogę już patrzeć na liście,
mee, mee, mee!"

"No to wracamy do domu," rzekł chłopak, złapał za powróz, zaprowadził
do stajenki i uwiązał. "No," powiedział stary krawiec , "nażarła się
koza jak należy?" - "Och," odrzekł syn, "najadła się iście, nie może
patrzeć na liście." Lecz ojciec chciał się sam przekonać, poszedł do
stajenki, pogłaskał ukochane zwierzę i zapytał: "Najadłaś się, kozo?"
Koza odpowiedziała:

"Niczegom nie jadała,
Z głodum pobladła
Skakałam jeno po grobie,
Muszę wyznać to tobie.!

Mee, mee, mee...!"

"Co słyszą uszy moje," zawołał krawiec, pobiegł do domu i rzekł do
chłopaka: "Ach, ty kłamco, mówisz, że koza się najadła, a kazałeś jej
głodować?" I w gniewie zdjął łokcia ze ściany i lejąc go nim wygnał z
domu." Następnego dnia przyszła kolej na drugiego syna. Wyszukał w
żywopłocie miejsce, gdzie rosło samo dobre ziele, a koza wyjadła je do
czysta. Wieczorem, gdy chciał wracać do domu, zapytał: "Kozo, najadłaś
się?," a koza odpowiedziała:

"Syta jestem iście,
nie mogę już patrzeć na liście,
mee, mee, mee!"

"No to chodź do domu," rzekł chłopiec, zaprowadził ją do domu, uwiązał
w stajence. "No," rzekł stary krawiec, "Czy koza dostała jeść jak się
należy?" - "Och," odpowiedział syn, "najadła się iście, nie może
patrzeć na liście." Lecz ojcu nie wystarczyło to zapewnienie, poszedł
do stajenki i zapytał: "Najadłaś się, kozo?" Koza odpowiedziała:

"Niczegom nie jadała,
Z głodum pobladła
Skakałam jeno po grobie,
Muszę wyznać to tobie.!

Mee, mee, mee...!"

"Bezbożny łotr!," krzyczał krawiec, "Zostawił boże zwierzątko na
pastwę głodu" Pobiegł tak do domu i łoił chłopcu skórę łokciem, aż go
za drzwi wygnał.

Nadeszła kolej na trzeciego syna. Chciał dobrze załatwić sprawę,
wyszukał krzew z najpękniejszym listowiem i wypasał na nim kozę.
Wieczorem, gdy chciał już do domu, zapytał: "Najadłaś się, kozo?," a
koza odpowiedziała:

"Syta jestem iście,
nie mogę już patrzeć na liście,
mee, mee, mee!"

"No to wracamy do domu," rzekł chłopak, zaprowadził do stajenki i
uwiązał. "No," powiedział stary krawiec , "Nażarła się koza jak
należy?"- "Och," odrzekł syn, "najadła się iście, nie może patrzeć
na liście." Lecz ojciec nie ufał mu, poszedł do stajenki i zapytał:
"Najadłaś się, kozo?" Złośliwe zwierzę odpowiedziało:

"Niczegom nie jadała,
Z głodum pobladła
Skakałam jeno po grobie,
Muszę wyznać to tobie.!

Mee, mee, mee...!"

"Och, kłamco!," zawołał krawiec, "tak samo bezbożny i niesumienny jak
tamci! Nie będziecie ze mnie robić durnia!" I pełen złości wrócił do
domu i wygarbował chłopcu grzbiet łokciem tak siarczyście, że ten aż z
domu wyskoczył.

Stary krawiec został z kozą sam. Następnego ranka poszedł do stajenki,
pogłaskał kozę i rzekł: "Chodź, drogie zwierzątko, sam poprowadzę cię
na łąki." Wziął ją za powróz na zielony żywopłot, pod zieloniutkie
liście i wszystko to, co kozy lubią jeść. "Teraz możesz się najeść,
czego dusza zapragnie," rzekł do niej i pasł ją aż do wieczora. Wtedy
zaś zapytał: "Najadłaś się, kozo?," a ona odpowiedziała:

"Syta jestem iście,
nie mogę już patrzeć na liście,
mee, mee, mee!"

"No to chodź do domu," rzekł krawiec, poprowadził ją do stajenki i
uwiązał. Kiedy odchodził, odwrócił się jeszcze raz i rzekł: "Wreszcie
jesteś syta!," lecz koza nie była łaskawsza dla niego i zawołała:

"Niczegom nie jadała,
Z głodum pobladła
Skakałam jeno po grobie,
Muszę wyznać to tobie.!

Mee, mee, mee...!"

Gdy krawiec to usłyszał, mało się nie przewrócił, bo zobaczył, że bez
powodu przegnał swych trzech synów. "Poczekaj," zawołał, "Ty
niewdzięczne stworzenie, przegnać cię to za mało, muszę przyprawić ci
znak, żebyś się nie mogła pokazać przed żadnym uczciwym krawcem." Czym
prędzej pognał do domu i przyniósł brzytwę, którą ogolił kozie głowę, że
była gładka jak jego dłoń. A ponieważ niegodna była łokcia, przyniósł
bat i sprawił jej takie lanie, że uciekała wielkimi susami.

Krawiec został sam i popadł w wielki smutek, bo chętnie zobaczyłby
swoich synów z powrotem Nikt jednak nie wiedział, dokąd się udali.

Najstarszy poszedł w terminy do stolarza.. Uczył się tam pilnie i
sumiennie, a gdy minął czas nauki i musiał odejść, majster podarował mu
stoliczek, który wyglądał jak zwykły stoliczek i był ze zwykłego drewna,
ale miał jedną dobrą właściwość. Kiedy się go stawiało i mówiło
"Stoliczku, nakryj się!," stoliczek nakrywał się czystym obrusem i
stał na nim talerz, nóż i widelec, obok miski z duszonym i pieczystym i
lśnił kielich z czerwonym winem, że aż serce się radowało. Młody
czeladnik myślał sobie: Starczy ci tego do końca życia., i dobrej myśli
wyruszył w świat, nie troszczył się, czy gospoda była dobra czy zła, czy
można coś w niej znaleźć, czy nie. Jeśli mu się tak spodobało, nie
szukał żadnej, jeno w polu, w lesie, na łące, gdzie tylko miał ochotę,
zdejmował z pleców stoliczek, stawiał przed sobą i mówił: "nakryj
się!" i było wszystko, czego dusza zapragnie. Wreszcie pomyślał, że
dobrze by było wrócić do ojca. Gniew ojca z pewnością już minął, a ze
"Stoliczku nakryj się!" z pewnością by go przyjął. Zdarzyło się, że w
drodze do domu doszedł wieczorną porą do pewnej gospody pełnej gości.
Przywitali go ślicznie i poprosili, aby z nimi usiadł i jadł, inaczej
ciężko będzie coś dostać. "Nie," odpowiedział stolarz, "Nie odejmę
wam z ust tych paru kęsów. Bądźcie lepiej moimi gośćmi. Goście śmiali
się z niego i myśleli, że sobie figluje, lecz on postawił swój drewniany
stolik na środku izby i rzekł: "Stoliczku, nakryj się!" Natychmiast
stanęły na nim potrawy, jakich nie mógłby dostarczyć Karczmarz, a ich
zapach unosił się delikatnie ku ich nosom. "Bierzcie, drodzy
przyjaciele!," rzekł stolarz, a goście, gdy zobaczyli, o czym mówi, nie
dali się drugi raz prosić, przysiedli, wyciągnęli swe noże i odważnie
chwytali się za jadło. A co ich najbardziej dziwiło, gdy pustoszały
misy, na ich miejscu pojawiały się nowe i pełne. Karczmarz stał w kącie
i przyglądał się temu. Nie wiedział, co powiedzieć, ale myślał sobie:
Taki kucharz mógłby się przydać w gospodzie. Stolarz i jego kompania
weselili się do późnej nocy, aż wreszcie położyli się spać. Młody
czeladnik też poszedł do łóżka, a swój cudowny stoliczek postawił pod
ścianą. Karczmarzowi myśli nie dawały spokoju. Przypomniał sobie, że w
jego graciarni stał stary stoliczek, który wyglądał tak samo, przyniósł
go więc i zamienił na cudowny stoliczek. Następnego ranka stolarz
zapłacił za nocleg, chwycił za stolik i nawet nie pomyślał, że może być
fałszywy. Ruszył w swą drogę. W południe był już u swego ojca, który go
przyjął z wielką radością. "No, drogi synu, czego się nauczyłeś?,"
rzekł do niego. Jestem stolarzem." - "Dobre rzemiosło," odparł stary,
"ale co przyniosłeś z wędrówki?" - "Ojcze, najlepsze, co przyniosłem,
to ten stoliczek." Krawiec obejrzał go ze wszystkich stron i rzekł:
"To ci mi dopiero robota, stary, zniszczony stolik." - "Ale to jest
"Stoliczku nakryj się!"," odpowiedział syn, "kiedy go postawię i
powiem mu, że ma się nakryć, staną na nim najpękniejsze potrawy i wino,
że aż serce się raduje. Zaproś wszystkich krewnych i przyjaciół, niech
wszyscy się posilą i pokrzepią, bo stoliczek ich wszystkich nakarmi."
Kiedy towarzystwo się już zeszło, postawił stoliczek na środku izby i
rzekł: "Stoliczku, nakryj się!" Ale stoliczek ani drgnął, był pusty
jak każdy inny stoliczek, co to nie rozumie ludzkiej mowy. Biedy chłopak
spostrzegł wtedy, że mu stolik podmieniono i wstydził się, że wyszedł na
kłamcę. Krewni go wyśmiali i wrócili do domów nie zaznawszy jadła ni
napoju. Ojciec poszedł po swoje szmatki i znowu zaczął szyć, syn zaś
znalazł sobie pracę u pewnego majstra.

Drugi syn trafił do młynarza i terminował u niego. Kiedy minął czas
nauki, rzekł doń majster: "Dobrze się sprawiłeś. Dam ci więc osła
szczególnego gatunku. Nie ciągnie on wozu i nie nosi worków" - "A jaki
z niego pożytek?," zapytał młody czeladnik. "Pluje złotem,"
odpowiedział młynarz, "Gdy postawisz go na obrusie i powiesz
"Bricklebrit!", z przodu i z tyłu będzie Ci sypał kawałkami złota." -
"Piękna sprawa," rzekł czeladnik, podziękował majstrowi i ruszył w
świat. Kiedy potrzebował złota, wystarczyło, że rzekł "Bricklebrit!"
do swojego osła, a sypały się z niego sztuki złota. Nie musiał nic
robić, jak tylko je zbierać z ziemi. Gdziekolwiek był, zadowalał się
tym, co najlepsze, a im drożej, tym lepiej, bo zawsze miał przy sobie
pełną sakiewkę. Kiedy już jakiś czas rozglądał się po świecie, pomyślał
sobie: musisz wrócić do ojca. Kiedy przyjdziesz ze złotym osłem, zapomni
o gniewie i dobrze cię przyjmie. Zdarzyło się, że trafił do tej samej
gospody, w której jego bratu podmieniono stoliczek. Ręką prowadził osła,
a oberżysta chciał od niego zwierzę odebrać i uwiązać. Młody czeladnik
jednak rzekł: "Nie trudźcie się, mojego kłapoucha sam poprowadzę do
stajni i sam go uwiążę, bo muszę wiedzieć, gdzie stoi." Oberżyście
wydało się to dziwne i pomyślał, że ktoś, kto sam wiąże swojego osła,
nie będzie miał wiele, by przekąsić, lecz gdy ten chwycił za kieszeń i
wyjął dwie sztuki złota, by mu kupił coś dobrego, zrobił wielkie oczy i
pobiegł szukać tego, co najlepszego mógł znaleźć. Po posiłku gość
zapytał o należność. Gospodarz nie żałował kredy i rzekł, że trzeba
będzie jeszcze dołożyć parę sztuk. Czeladnik chwycił za kieszeń, lecz
pieniądze właśnie się skończyły "Poczekajcie chwilę, gospodarzu!,"
rzekł,"Muszę pójść po pieniądze!" i wziął ze sobą obrus. Gospodarz nie
wiedział, co to ma znaczyć. Był ciekawy więc zakradł się za nim, a
ponieważ gość zaryglował drzwi stajenne, zaglądał przez dziurę po sęku.
Obcy rozłożył obrus pod osiołkiem i zawołał: "Bricklebrit!" i
natychmiast ze zwierzątka tyłem i przodem sypnęło złotem, że porządnie
pokryło ziemię. "Aj, po tyciąckroć!" rzekł gospodarz "szybko bije się
dukaty! Taka sakwa to niezła rzecz!" Gość zapłacił należność i położył
się spać, lecz gospodarz zakradł się do stajenki, wyprowadził owego
majstra na mennicy i uwiązał innego osiołka na jego miejsce. Następnego
ranka młody czeladnik odjechał wcześnie z osiołkiem i myślał, że to jego
"złoty osioł" W południe był już u ojca. Gdy ten go zobaczył, ucieszył
się, że znów go widzi i dobrze go przyjął. "No a kimże zostałeś, mój
synu?" zapytał stary. "Młynarzem, drogi ojcze," odpowiedział. "A co
przyniosłeś z wędrówki?" - "Nic prócz osła." - "Osłów tu u nas pod
dostatkiem," powiedział ojciec, "Wolałbym dobrą kozę." - "Tak,"
odpowiedział syn, "ale to nie jest zwykły osioł, lecz złoty osioł.
Kiedy mu powiem "Bricklebrit!" posypie się z niego cały obrus złota.
Zaproście jeno wszystkich krewnych, a zrobię z nich bogatych ludzi." -
"Wspaniała nowina," rzekł krawiec, "nie będę musiał dłużej męczyć się
z igłą!," wyszedł i zwołał wszystkich krewnych. Jak tylko wszyscy się
zeszli, młynarz kazał zrobić miejsca, rozłożył obrus i przyprowadził do
izby osła. "Teraz uważajcie!," rzekł i zawołał: "Bricklebrit!", lecz
nie było sztuk złota, okazało się, że osioł nie miał pojęcia o tej
sztuczce, bo nie każdy osioł ją zna. Biedny młynarz się zasmucił,
widział, że go oszukano, prosił krewnych o wybaczenie, którzy do domów
wracali tak samo biedni, jak przyszli. Staremu nie pozostało nic innego,
jak chwycić za igłę, a chłopak musiał szukać roboty u jakiegoś młynarza.

Trzeci brat poszedł w terminy na tokarza, a ponieważ to trudne
rzemiosło, uczył się najdłużej. Bracia pisali mu w listach, jak źle się
z nimi obyto, jak zły oberżysta ostatniego wieczoru odebrał im ich
skarby. Kiedy tokarz już się wyuczył i miał odejść, majster podarował mu
worek, bo tak dobrze się uczył, i rzekł: "W worku leży kij." - "Worek
mogę przewiesić i może mi dobrze służyć, ale na co mi kij? Będzie mi
tylko ciężarem." - "Zaraz ci powiem," odpowiedział majster. "Gdy
ktoś cię skrzywdzi, powiedz: Kiju, z worka!, a wyskoczy między ludzi i
zatańczy im wesoło po plecach, że przez osiem dni się nie ruszą, a nie
popuści, aż powierz: kiju, do worka!." Czeladnik podziękował mu, worek
zawiesił na plecy, a gdy ktoś za nadto się zbliżył, mówił: "kiju, z
worka!," kij zaś wyskakiwał i trzepał ubranko wszystkim po kolei, nie
czekając aż czeladnik zdejmie go z pleców, a robił to tak szybko, że
nikt nawet nie zmiarkował się, kiedy nadeszła jego kolej. Młody tokarz
dotarł do gospody, gdzie oszukano jego braci. Swój plecak położył na
stole przed sobą i zaczął opowiadać o niesamowitych rzeczach, jakie
widział w świecie. "Tak," rzekł, "można tam znaleźć "stoliczku
nakryj się", "złotego osła" i tym podobne, same dobre rzeczy, którymi
nie gardzę, ale wszystko to jest niczym w porównaniu z moim skarbem,
który dostałem i w worku skrywam." Gospodarz nadstawił uszu: Cóż do
licha może to być, pomyślał. Na pewno w worku są szlachetne kamienie i
muszę je dostać, bo wszystkie dobre rzeczy chodzą trójkami. Gdy nadeszła
pora spoczynku, gość rozciągnął się na ławie, a worek położył pod głowę.
Gospodarz podszedł myśląc, że gość głęboko śpi, ostrożnie pociągnął za
worek, by go zabrać i podłożyć inny. Tokarz jednak tylko na to czekał.
Gdy gospodarz chciał mocniej pociągnąć, zawołał: "Kiju, z worka!" Kij
natychmiast wyskoczył i zaczął łoić mu skórę. Gospodarz krzyczał o
litość, lecz im głośniej krzyczał, tym mocniej lał go kij, wystukując mu
ten sam takt na plecach, aż z wyczerpania padł na ziemię. Wtedy tokarz
rzekł: "Jeśli nie oddasz "Stoliczku nakryj się" i "złotego osła"
taniec zacznie się od nowa! "O nie," rzekł gospodarz głosikiem
maluczkiego, "oddam wszystko, tylko karzcie kijaszkowi z powrotem wejść
do worka." Wtedy czeladnik rzekł: "Milsza mi łaska od sprawiedliwości,
tym razem cię oszczędzę.!" i zawołał "Kiju do worka!" i pozwolił mu
spocząć.

Tokarz wrócił następnego ranka ze "Stoliczku nakryj się" i "złotym
osłem" do swojego ojca. Krawiec ucieszył się, gdy go znowu zobaczył, i
zapytał go, czego nauczył się w dalekim świecie. "Drogi ojcze,"
odpowiedział "zostałem tokarzem." - "Wyszukane rzemiosło," rzekł
ojciec, "A co przyniosłeś z wędrówki?" - "Cenną rzecz, drogi ojcze,"
odpowiedział syn, "Kija w worku." - "Co?," zawołał ojciec, "Kija!
Też mi warte zachodu! Możesz go uciąć na każdym drzewie." - "Ale nie
takiego, drogi ojcze. Jeśli powiem: "Kiju z worka", wyskakuje i
zaczyna tańczyć okrutny taniec z każdym, kto na mnie nastaje, a nie
popuszcza, aż ten legnie na ziemi i błaga o dobrą pogodę. Widzicie, tym
kijem odzyskałem "Stoliczku nakryj się" i "złotego osła", co je zły
karczmarz moim braciom zabrał. Teraz zwołajcie wszystkich i proście
krewniaków, a nakarmię ich, napoję i napełnię ich kieszenie złotem.

Stary krawiec nie dowierzał, zwołał jednak krewniaków. Tokarz obrus
rozłożył w izbie, przyprowadził osła i rzekł do brata: "No, drogi
braci, gadaj z nim!" Młynarz rzekł "Bricklebrit," a na obrus posypały
się sztuki złota, jakby tęgi deszcz lunął. Osioł nie przestawał, aż
wszyscy mięli tyle, że nie mogli unieść. (Widzę po tobie, że chciałbyś
przy tym być!) Potem tokarz poszedł po Stolik i rzekł: "Drogi bracie,
pogadaj no z nim!" Ledwo stolarz rzekł "Stoliczku, nakryj się," był
przykryty najpiękniejszymi misami z jadłem" A uczta była taka, jakiej
krawiec w domu jeszcze nie widział, a wszyscy krewni zostali przez noc,
byli zadowoleni i weseli. Krawiec zamknął igłę i nić, łokieć i żelazko
do szafy i żył ze swymi synami w radości i przepychu.

A gdzie poszła koza, winna, że krawiec synów przepędził? Zaraz wam
powiem. Wstydziła się łysego łba, pobiegła do lisiej jamy i schowała się
w niej. Kiedy lis wrócił do domu, zaświeciły na niego dwa wielkie
skrzące się ślepia z ciemności, że się wystraszył i uciekł. lisa spotkał
niedźwiedź, a ponieważ wyglądał jakby przeżył wstrząs, rzekł do niego:
"Co ci, bracie lisie, co masz taką minę?" - "Ach, rzekł rudzielec,
"Jakieś dzikie zwierze siedziało w mojej jamie i gapiło się na mnie
ognistymi oczyma. - "Zaraz je przegnamy," rzekł niedźwiedź, poszedł do
jamy i zajrzał do środka, lecz gdy zobaczył ogniste oczy, ogarnął go
strach, nie chciał mieć z dzikim zwierzem nic do czynienia i uciekł.
Spotkała go pszczoła i zauważyła, że jakby źle czuje się we własnej
skórze i rzekła: "Niedźwiedziu, co robisz taką minę, gdzie twoja
radość?" - "Gadaj se zdrowa," odpowiedział niedźwiedź, "W domu
rudego siedzi dziki zwierz z ognistymi ślepiami. Nie możemy go
przepędzić. "żal mi cię, niedźwiedziu, jestem tylko małym, słabym
stworzeniem, na które nawet nie spojrzycie w drodze, ale myślę, że mogę
wam pomóc." Poleciała do lisiej jamy, usiadła kozie na gładko
wystrzyżonym łbie i użądliła ją tak potężnie, że ta aż podskoczyła,
"mee! mee!" krzyczała i pognała w świat jak szalona. A co później z
nią było, nie wie nikt.
