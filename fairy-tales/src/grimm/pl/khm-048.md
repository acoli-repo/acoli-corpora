# author: Gebrüder Grimm
# source: tbc
# url: https://www.grimmstories.com/pl//grimm_basnie/stary_sultan
# note: copyright of translation tbc

## Stary Sułtan 

Miał pewien chłop wiernego psa, który zwał się Sułtan, a który się
zestarzał i stracił wszystkie zęby, tak że już nic nie mógł mocno
chwycić. Pewnego raz chłop stał ze swoją żoną przed drzwiami domu i
rzekł: "Zastrzelę jutro starego Sułtana, do niczego już się nie
nadaje." Kobieta, której żal było wiernego zwierzęcia, odpowiedziała:
"Służył nam uczciwie tak długie lata, że możemy mu dać chleb na
starość." - "E tam," rzekł mąż, "nie jesteś zbyt mądra; nie ma już w
pysku żadnego zęba, i żaden złodziej się go nie boi, może już odejść.
Służył nam, i dostawał za to dobre żarcie."

Biedny pies, który leżał niedaleko wyciągnięty na słońcu, wszystko
usłyszał i posmutniał, bo jutro miał być jego ostatni dzień. Miał
dobrego przyjaciela, był to wilk, do którego zakradł się wieczorem do
lasu i pożalił się mu na temat losu, który przed którym stał. "Słuchaj
kumie," rzekł wilk, "nie trać odwagi, pomogę ci w twojej biedzie. Coś
wymyśliłem. Jutro rano twój pan idzie ze swoją żoną do siana, i wezmą ze
sobą swoje małe dziecko, bo nikogo nie będzie w domu. W czasie pracy
kładą zwykle dziecko w cieniu za żywopłotem. Połóż się koło niego,
jakbyś chciał je pilnować. Wyjdę potem z lasu i ukradnę dziecko, a ty
musisz chyżo skoczyć za mną, jakbyś chciał mi je odebrać. Ja je
upuszczę, a ty je odniesiesz rodzicom, będą myśleli, że je uratowałeś, i
będą bardzo wdzięczni, że nie zrobią ci krzywdy; Przeciwnie, będziesz w
łasce, i zadbają, by nie brakło ci niczego."

Pomysł psu się spodobał, i jak był obmyślony, tak też został wykonany.
Ojciec krzyczał, gdy zobaczył jak wilk biegnie przez pole z jego
dzieckiem; a gdy stary Sułtan przyniósł je z powrotem, ucieszył się,
głaskał go i rzekł: "Nie spadnie ci włos z głowy, będziesz jadł chleb,
póki będziesz żył." A do swojej żony rzekł: "Idź zaraz do domu i
ugotuj staremu Sułtanowi zupy z chleba, żeby nie musiał gryźć, i
przynieś poduszkę z mojego łóżka, podaruję ją mu na legowisko." Od tej
pory stary Sułtan miał tak dobrze, jak tego sobie mógł życzyć. Niedługo
potem odwiedził go wilk i cieszył się, że wszystko się udało. "Ależ
kumie," rzekł, "przymkniesz oko, jak przy jakiejś okazji zabiorę
twojemu panu tłustą owieczkę. Ciężko dzisiaj się przebić." - "Nie licz
na to," odpowiedział pies, "Pozostanę wierny mojemu panu, nie mogę na
to pozwolić!" Wilk pomyślał, że nie powiedział tego na serio, zakradł
się w nocy i chciał zabrać owcę. Ale chłop, któremu wierny Sułtan
zdradził zamiar wilka, złapał go i ostro przeczesał mu cepem włosy. Wilk
musiał uciekać, ale krzyczał do psa: "Czekaj, marny kompanie, zapłacisz
mi za to!"

Następnego ranka wilk posłał świnię, by wezwała psa do lasu, gdzie mieli
się rozmówić. Stary Sułtan nie mógł znaleźć innego wsparcia jak kota,
który miał tylko trzy nogi, a gdy razem wyszli, biedny kot kuśtykał, a z
bólu wyciągał ogon do góry. Wilk i jego wsparcie byli już na miejscu,
gdy jednak zobaczyli, jak nadchodzi ich przeciwnik, pomyśleli, że niesie
szablę, bo wzięli za nią wyprostowany koci ogon. A gdy biedne zwierzę
podskakiwało na trzech nogach, nie pomyśleli nic innego, jak to, że za
każdym razem podnosi kamień, aby w nich rzucać. I wtedy obaj się
wystraszyli: Dzika świnia schowała się w liściach, a wilk wskoczył na
drzewo. Pies i kot, gdy przyszli, zdziwili się, że nikogo nie widać. Ale
dzika świnia nie mogła całkiem schować się w liściach, i wystawały jej
uszy. Podczas gdy kot rozglądał się uważnie, świnia poruszyła uszami;
kot pomyślał, że to rusza się mysz, skoczył i mocno ugryzł. świnia
podniosła się z wielkim krzykiem, uciekła i zawołała: "Tam na drzewie
siedzi winowajca." Pies i kot spojrzeli do góry i ujrzeli wilka, który
wstydził się, że okazał strach i przyjął od psa pokój.
