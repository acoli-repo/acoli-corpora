# author: Gebrüder Grimm
# source: tbc
# url: https://www.grimmstories.com/pl//grimm_basnie/dwaj_wedrowcy
# note: copyright of translation tbc

## Dwaj Wędrownicy 

Góra nie zejdzie się z doliną, ale dwoje ludzkich dzieci tak, a
zwłaszcza dobre i złe. Tak więc spotkali się raz szewc z krawcem w
wędrówce. Krawiec był typkiem małym i ładnym, był wesoły i dobrej myśli.
Zobaczył szewca, jak nadchodzi z naprzeciwka , a ponieważ poznał po jego
kuferku, co było jego rzemiosłem, zaśpiewał pioseneczkę drwiąc sobie z
niego.

"Rób mi szew
Przeciągnij mi drut
Posmaruj go smołą z prawa i lewa
I wbij mi mocno ćwiek"

Lecz szewc nie poznał się na żarcie, skrzywił twarz, jakby napił się
octu i zrobił minę, jakby chciał dorwać krawczyka za kołnierz. Lecz mały
człowieczek zaczął się śmiać, podał mu flaszkę i rzekł, "Nie chciałem
cię obrazić, napij się, przełknij żółć." Szewc ostro pociągnął, a
chmury z jego twarzy poczęły niknąć. Oddał krawcowi flaszkę i rzekł:
"Ostro sobie jej pociągnąłem, mówi się po dobrym piciu, a nie z
wielkiego pragnienia. Może powędrujemy razem?" -- "Czemu nie,"
odpowiedział krawiec, "Jeśli tylko masz ochotę iść do wielkiego miasta,
gdzie pracy nie brakuje." -- "Właśnie tam idę," odpowiedział szewc,
"W małym gniazdku nie da się nic zarobić, a na wiosce ludzie wolą
chodzić boso." Powędrowali więc dalej razem, stawiali nogi jedna przed
drugą jak łasica w śniegu.

Czasu mięli dużo, lecz mało do przegryzienia. Gdy doszli do miasta,
chodzili dokoła za rzemiosłem, a ponieważ krawczyk był rześki i żwawy i
miał rumiany policzki, dawał mu każdy z radością, a gdy szczęście
dopisało, to i córka majstra dawało mu w drzwiach buziaka na drogę. Gdy
spotykał się z szewcem, zawsze miał więcej w swej sakwie. Szewc zrzędził
i kroił krzywe miny myśląc: "Im większy łajdak, tym większe
szczęście." Ale krawiec począł śmiać się i śpiewać, a dzielił się ze
swoim kamratem wszystkim, co dostał. A gdy tylko grosz jaki zabrzęczał w
kieszeni, kazał sobie podawać, walił z radości w stół, że szklanki
tańczyły, a zasada jego była taka: "Łatwo przyszło, łatwo poszło."

Gdy wędrowali już jakiś czas, doszli do wielkiego lasu, przez który
wiodła droga do królewskiego miasta. Prowadziły przez niego dwie
ścieżki, jedna była długa na siedem dni, a druga na dwa, lecz żaden z
nich nie wiedział, która jest krótsza. Wędrowcy usiedli pod dębem i
radzili, na ile dni trzeba im będzie zabrać chleba. Szewc rzekł:
"Trzeba założyć dłuższą drogę, ja wezmę chleba na siedem dni." --
"Co," powiedział krawiec, ciągnąć na grzbiecie chleb na siedem dni,
jak wół pociągowy i się nie rozglądać? Ufam Bogu i o nic się nie
troszczę. Pieniądze w mojej kieszeni są tak samo dobre latem jak i zimą,
chleb zaś w gorącu zeschnie, albo też i spleśnieje. Mój surdut też nie
sięga dalej niż do kostki. Dlaczego nie mamy znaleźć właściwej drogi?
Chleba na dwa dni i basta." I tak każdy kupił sobie chleba, a potem
poszli przez las na chybił trafił.

W lesie było cicho jak w kościele. Wiatr nie wiał, a strumień nie
szumiał, nie śpiewały ptaki, a przez gęsto usiane liśćmi konary nie
przemijało się słońce. Szewc nie mówił ani słowa, cisnął go chleb na
plecach, że pot ściekał po jego ponurej i ciemnej twarzy. Krawczyk zaś
był rześki, podskakiwał gwizdał na liściu, albo śpiewał piosenkę i
myślał: "Bóg musi się w niebie cieszyć, że jestem taki wesoły." I tak
było przez dwa dni, lecz trzeciego dnia las wcale się nie skończył, a
krawczyk zjadł swój chleb, także serce opadło mu o jakiś łokieć niżej.
Lecz wciąż nie tracił odwagi, zdał się jeno na boga i swoje szczęście.
Trzeciego dnia położył się głodny pod drzewem, a następnego dnia był
jeszcze bardziej głodny. Tak było i czwartego dnia, a gdy szewc siedział
na powalonym drzewie i pożerał swe zapasy, nie pozostało krawczykowi nic
innego, jak się przyglądać. Gdy poprosił go o kawałek chleba, tamten się
dziko śmiał i rzekł: "Zawsze byłeś taki wesoły, możesz teraz zobaczyć,
jak to jest, gdy się nie jest wesołym. Ptaszki, które za wcześnie
zaczynają śpiewać, wieczorem strąca jastrząb." Krótko, nie miał
litości. Lecz piątego dnia biedny krawiec nie mógł już wstać ani ze
słabości słowa z siebie wydobyć, policzki zrobiły się mu białe, a oczy
czerwone. Rzekł wtedy do niego szewc: "Dam ci dzisiaj kawałek chleba,
ale za to wybiję ci prawe oko." Nieszczęśliwy krawiec, któremu życie
mimo wszystko nie zbrzydło, nie znalazł lepszej rady. Jeszcze raz
zapłakał obojgiem oczu, a potem je nadstawił, a szewc, którego serce
było jak kamień, wybił mu ostrym nożem prawe oko. Krawiec pomyślał
sobie, co zawsze mówiła mu mama, gdy dogadzał sobie w jadalni: "jeść,
ile można, cierpieć, ile trzeba." Gdy zjadł już swój drogo kupiony
chleb, zapomniał o nieszczęściu i pocieszał się tym, że nawet jednym
okiem mógł widzieć wystarczająco dużo. Lecz szóstego dnia wrócił głód i
mało serca mu nie zjadł. Upadł wieczorem pod drzewem, a siódmego ranka
nie mógł się ze słabości podnieść, a śmierć siedziała mu na karku. Rzekł
więc do niego szewc: Chcę okazać ci litość i jeszcze raz dam ci chleba,
ale ni za darmo, wykłuję ci za to drugie oko. Poznał wtedy krawiec, jaki
był lekkomyślny, prosił Boga o wybaczenie i rzekł: "Rób, co musisz, a
ja wycierpię, co muszę, lecz zważ, pan Bóg nie sądzi co chwilę, że
przyjdzie godzina zapłaty za zły czyn, którego dopuszczasz się na mnie,
choć go od ciebie nie zasłużyłem. W dobre dni dzieliłem z tobą, co
miałem. Moje rzemiosło to sztuka, gdzie ukłucie goni ukłucie. Gdy nie
będę miał oczu, nie będę mógł szyć i będę musiał żebrać. Nie zostawiaj
mnie tu, gdy będę ślepy, inaczej przyjdzie mi sczeznąć." Lecz szewc,
który z serca Boga przegnał, wziął nóż i wykłuł mu lewe oko. Potem dał
mu kawałek chleba, podał kij i prowadził go za sobą.

Gdy zaszło słońce, wyszli z lasu, a przed lasem na polu stała
szubienica. Szewc prowadził do niej ślepego szewca, zostawił go tam i
poszedł swoją drogą. Ze zmęczenia, bólu i głodu nieszczęśnik zasnął i
spał całą noc. Gdy dzień począł szarzeć, obudził się i nie wiedział,
gdzie jest. Na szubienicy wisiało dwóch biednych grzeszników. Na głowie
każdego siedziała wrona. Wtedy jeden zaczął mówić do drugiego: "Bracie,
czuwasz?"- "Tak, czuwam," odpowiedział drugi. "Więc coś ci powiem,"
znów zaczął pierwszy, "Rosa, która dzisiejszej nocy spadła z
szubienicy, odda oczy każdemu, kto się w niej umyje. Gdyby ślepcy to
wiedzieli. Niejeden z tych, co nie wierzą, że to możliwe, odzyskałby
wzrok." Gdy krawiec to usłyszał, wziął chusteczkę, przycisnął do trawy,
a gdy zwilżył ją rosą, wymył sobie nią oczodoły. Wnet się spełniło, co
powieszony powiedział. Doły wypełniła para świeżych i zdrowych oczu. Nie
trwało długo, a krawiec ujrzał, jak słońce wschodzi za górami. Przed nim
na równinie leżało królewski miasto ze swoimi wspaniałymi bramami i
setką wież, a złote zwieńczenia i krzyże, które stały na ich czubkach,
poczęła się żarzyć. Rozróżniał każdy liść na drzewach, widział jak
przelatują ptaki i jak komary tańczą w powietrzu. Potem wyjął igłę z
torby, gdy udało mu się nawlec nić, tak dobrze jak zawsze to robił,
serce aż drgnęło mu z radości. Rzucił się na kolana i dziękował Bogu za
okazaną łaskę, odmówił poranne błogosławieństwo, nie zapomniał też
pomodlić się za biednych grzeszników, którzy wisieli jak serce dzwonu, a
wiatr tłukł jednym o drugiego. Potem wziął swój tobołek na plecy,
zapomniał o całym ból i szedł śpiewając i gwiżdżąc.

Pierwszym, co go spotkało, było brązowe źrebię, które skakało wolne po
polu. Złapał go za grzywę, chciał na niego wskoczyć i pojechać do
miasta, ale źrebię, prosiło o wolność: "Jestem za młody, " rzekło,
nawet taki lekki krawiec jak ty złamie mi grzbiet na dwoje, pozwól mi
biegać, aż będę silny. Może przyjdzie taki czas, gdy będę ci mógł
odpłacić." -- "Biegnij," odpowiedział krawiec, "Widzę, że i z ciebie
jest skoczek," Dał mu klapsa rózgą po grzbiecie, a źrebię aż biło z
radości tylnymi nogami, przez żywopłoty i doły pognało w pole.

Lecz krawczyk nie jadł niczego od wczoraj. "Słońce," rzekł, "wypełnia
moje oczy światłem, ale chleb nie wypełnia moich ust. Pierwsze, co
spotkam, choćby na wpół niejadalne, musi być moją strawą." I w tym
momencie za powagą na łąkę wyszedł bocian. "Stój, stój," zawołał
krawiec i złapał go za nogę, "Nie wiem, czy można cię zjeść, ale głód
nie daje mi wyboru, muszę uciąć ci głowę i cię upiec." -- "Nie rób
tego, " odrzekł bocian, "Jestem świętym ptakiem, który nikomu złego
nie czyni, a i dobrze służy ludziom. Zostaw mnie przy życiu, a kiedyś ci
odpłacę." -- "Idź więc, kumie długonogi," rzekł krawiec. Bocian
uniósł się, jego długie nogi zwisały, a on powoli odleciał.

"Co to będzie?" rzekł krawiec sam do siebie, "mój głód jest coraz
większy, a żołądek coraz bardziej pusty. Co teraz wejdzie mi w drogę,
jest stracone." I w tym momencie na staw wypłynęła para młodych kaczek.
"Przychodzicie jak na zawołanie," rzekł, złapał jedną z nich i chciał
jej łeb ukręcić, lecz pewna stara kaczka, która siedziała w trzcinie,
zaczęła głośno kwakać, podpłynęła z otwartym dziobem i zaklinała go, by
zlitował się nad jej dziećmi. "Pomyśl," rzekła, "Jak zawodziłaby
twoja matka, gdyby ktoś cię dopadł i chciał cię ukatrupić?" --"Cicho
już," rzekł dobry krawiec, "możesz zachować swoje dzieci" i położył
swą zdobycz na wodzie.

Gdy się odwrócił, stało tam, na wpół puste drzewo. Widział jak do niego
wlatują i wylatują dzikie pszczoły. "Zaraz znajdę nagrodę za moje dobre
uczynki," rzekł krawiec, "Miód mnie pokrzepi." Lecz wtem wyszła
królowa matka, groziła i rzekła: "Jeśli tkniesz mój lud i zniszczysz
moje gniazdo, wejdą ci w skórę nasze żądła jak dziesięć tysięcy
rozpalonych igieł. Lecz jeśli zostawisz nas w spokoju, będziemy ci
kiedyś pomocą służyć."

Zobaczył krawczyk, że nic nie pocznie. "Trzy miski puste," rzekł, "a
na czwartej nic, marny to posiłek." Poczłapał więc z wygłodzonym
żołądkiem do miasta, a ponieważ biło na południe, gotowano już dla niego
w gospodzie i od razu mógł usiąść do stołu. Gdy się nasycił, rzekł:
"teraz popracuję." Przeszedł się po mieście, znalazł wnet majstra i
dobrą posadę. A że znał się na swym rzemiośle doskonale, nie trwało
długo, a stał się sławny i każdy chciał mieć nowy surdut od małego
krawca. Z każdym dniem zaś uznanie rosło. "Nie mogę osiągnąć już więcej
w mojej sztuce," rzekł, "a jednak z dnia na dzień idzie lepiej." W
końcu wziął go krół na nadwornego krawca.

Ale jak to bywa na świecie, tego samego dnia jego były kamrat, szewc,
został nadwornym szewcem. Gdy zobaczył krawca, zauważył, że ten ma dwoje
zdrowych oczu, dręczyło go sumienie. "Zanim się na mnie zemści,"
pomyślał sobie, "muszę wykopać pod nim dołek," Lecz kto komu dołki
kopie, ten sam w nie wpada. Wieczorem, gdy skończył pracę i robiło się
już ciemno, zakradł się do króla i rzekł: "Panie, królu, krawiec to
butny i zuchwały człek. Chce zdobyć złotą koronę, zaginioną przed
laty." --"To by było mi miłe," rzekł król i kazał wezwać krawca przed
swe oblicze i kazał mu odnaleźć koronę, lub na zawsze opuścić miasto.
"Oho," pomyślał krawiec, "Łajdak daje więcej niż ma. Jeśli ten ponury
król ode mnie żąda, czego nie może dokonać żaden człowiek, nie będę
czekał do jutra, lecz już dziś opuszczę miasto." Zawiązał więc swój
tobołek, lecz gdy wyszedł przez bramę, zrobiło mu się przykro, że
porzucił swe szczęście i miasto, w którym szło mu tak dobrze. Doszedł do
stawu, gdzie zaznajomił się był z kaczkami. Właśnie siedziała tam stara,
której młode oszczędził. Siedziała n brzegu i czyściła się dziobem.
Poznała go od razu i zapytała, dlaczego zwiesił głowę. "Nie będziesz
się dziwić, gdy usłyszysz, co mnie spotkało," odpowiedział krawiec i
opowiedział jej o swym losie. "Jeśli to nic więcej," powiedziała
kaczka, "możemy coś na to poradzić. Korona wpadła do wody i leży na
dnie. Wnet ją wyciągniemy. Rozłóż tylko chustę na brzegu." Zanurkowała
z dwunastką młodych, a po pięciu minutach znów była na górze i siedziała
w koronie, która spoczywała na jej skrzydłach, a dwunastka młodych
pływała wokół niej, podkładały swe dzióbki i pomagały nieść. Dopłynęły
na brzeg i położyły koronę na chuście. Nie uwierzysz, jaka była
wspaniała, gdy świeciło na nią słońce, lśniła jak sto tysięcy granatów.
Krawiec zawiązał chustę w czterech rogach i zaniósł ją królowi, który w
radości zawiesił mu złoty łańcuch na szyi.

Gdy szewc zobaczył, że nie wyszła mu podłość, zaczął zastanawiać się nad
drugą, stanął przed królem i rzekł: "Panie, Królu, krawiec znów stał
się pyszny, zuchwale chce odtworzyć w wosku cały królewski zamek, z
wszystkim co da się przenieść i nie, z tym co w środku i na zewnątrz."
Król wezwał krawca i kazał odtworzyć w wosku cały, zamek, z tym co możne
przenieść i nie, z tym co w środku i na zewnątrz, a jeśli nie byłby w
stanie tego dokonać, choćby brakowało gwoździa w ścianie, ma być
uwięziony do końca życia pod ziemią. "Ciągle jakiś kłopot. Nikt tego
nie wytrzyma," pomyślał krawiec, na plecy zarzucił tobołek i odszedł w
dal. Gdy był przy pustym drzewie, usiadł i zwiesił głowę. Pszczoły
wyleciały, a królowa matka zapytała go, czy mu szyja zesztywniała, bo
głową krzywo trzyma. "Och, nie," odpowiedział krawiec, "Trapi mnie
coś innego." I opowiedział jej, czego król od niego żąda. Pszczoły
zaczęły brzęczeć między sobą i bzyczeć, a królowa matka rzekła: "Idź do
domu, lecz wróć jutro o tym czasie i przynieś dużą chustę, a wszystko
będzie dobrze." Zawrócił więc, a pszczoły poleciały do królewskiego
zamku przez otwarte okno, rozpełzły się po wszystkich kątach i wszystko
sobie najdokładniej obejrzały. Potem wróciły i zbudowały zamek w wosku z
taką szybkością, że można by pomyśleć, iż rósł w oczach. Już wieczorem
wszystko było gotowe, a gdy krawiec przyszedł następnego ranka, stał tam
wspaniały budynek, nie brakło gwoździa w ścianie ani dachówki na dachu,
a wszystko było przy tym delikatne, śnieżnobiałe i pachniało słodko jak
miód. Krawiec włożył go ostrożnie do chusty i zaniósł królowi, który nie
mógł się nadziwić. Postawił go w największej sali, a krawcowi podarował
za to wielki dom z kamienia.

Lecz szewc nie ustawał w knowaniu, trzeci raz poszedł do króla i rzekł:
"Panie, Królu, Krawcowi doszło do uszu, że na zamkowym dziedzińcu nie
tryska woda. W swej zuchwałości rzekł, iż sprawi, że na środku
dziedzińca woda będzie tryskała na wysokość człowieka, a będzie
przejrzysta jak kryształ." Kazał więc król sprowadzić krawca i rzekł:
"Jeśli woda nie tryśnie na moim dziedzińcu, jak obiecałeś, to kat
skróci cię o głowę na tym samym podwórcu." Biedny krawiec nie
zastanawiał się długo i pospieszył poza bramy miast, a ponieważ tym
razem chodziło o życie, po jego policzkach toczyły się łzy. Gdy tak
szedł w smutku, podbiegł do niego źrebak, któremu darował wolność, a z
którego zrobił się piękny gniadosz. "Teraz nadeszła godzina," rzekł do
niego, "gdy twój dobry uczynek będzie ci odpłacony. Wiem, co ci dolega,
lecz wnet ci pomogę, usiądź jeno na moim grzbiecie, może teraz nosić
dwóch takich jak ty." - "Krawcowi spadł kamień z serca, wskoczył na
konia jednym susem, a koń pobiegł galopem do miasta, prosto na zamkowy
dziedziniec. Pognał trzy razy dokoła, prędko jak błyskawica, a za
trzecim razem upadł. W tym momencie zahuczało strasznie, kawał ziemi
wyskoczył ponad zamek jak kula, a zaraz za nim wyrósł słup wody wysoki
jak człowiek na koniu, a wody była czysta jak kryształ. Gdy król to
ujrzał. Wstał ze zdziwienia, podszedł i objął krawca przy wszystkich
ludziach.

Lecz szczęście nie trwało długo. Król miał córki, a jedna piękniejsza od
drugiej, a nie miał syna. Poszedł więc zły szewc czwarty raz do króla i
rzekł: "Panie, królu, krawiec nie spuszcza z tonu w swej pysze. Teraz
się chełpi, że potrafi rozkazać przynieść królowi syna z przestworzy."
Kazał więc król wołać krawca i rzekł: "Jeśli wciągu dziewięciu dni
każesz przynieść miał syna, dostaniesz moją najstarszą córkę za żonę."
-- "Wielka to nagroda," pomyślał krawczyk, "Lecz te wiśnie wiszą jak
dla mnie zbyt wysoko, jeśli po nie wejdę, złamie się pode mną gałąź, a
ja spadnę." Poszedł więc do domu, usiadł z podwiniętymi nogami do stołu
i myślał, co począć. "Nie da rady," zawołał, "odejdę, tu nie mogę żyć
w spokoju." Związał więc tobołek i pospieszył za bramy. Gdy dotarł na
łąkę, dojrzał starego przyjaciela, bociana, który chodził jak filozof
tam i z powrotem, czasami stał, oglądał z bliska żabę, by wreszcie ją
połknąć. Bocian podszedł do niego i pozdrowił go. "Widzę," rzekł, "że
masz plecak na grzbiecie. Dlaczego chcesz opuścić miasto?" Krawiec
opowiedział mu, czego od niego żądał król, a czego wypełnić nie mógł,
biadał nad swoim nieszczęściem. "Niech cię głowa o to nie boli, "rzekł
bocian, "pomogę ci w biedzie. Już od dawna noszę niemowlaki do miasta,
mogę raz ze studni przynieść małego księcia. Idź do domu i bądź
spokojny. Za dziewięć dni od dziś idź do królewskiego zamku, a ja tam
będę." Krawiec poszedł do domu, a o właściwym czasie był w zamku.
Niedługo potem przyleciał bocian i zapukał w okno. Krawiec otworzył mu,
a kum Długonogi ostrożnie wszedł do środka i szedł ceremonialnym krokiem
po gładkim marmurze, W dziobie miał dziecko, piękne jak anioł, a rączki
swe wyciągało do królowej. Położył dziecię jej na łonie, a ona tuliła je
i całowała, z radości wychodziła z siebie. Bocian, zanim odfrunął, zdjął
z pleców torbę podróżną i przekazał ją królowej. Były w niej torebki z
kolorowymi groszkami, rozdzielono je między księżniczki. Najstarsza nic
innego nie dostała, jak wesołego krawca za męża. "Jest mi tak," rzekł
krawiec, jakbym wyciągnął wspaniały los. Moja matka miała rację, gdy
mawiała, że kto w Bogu pokłada nadzieję, ma szczęście, nie brak mu
niczego.

A szewc musiał buty robić, w których krawczyk tańczył na weselu, potem
kazano mu wynosić się z miasta na zawsze. Droga do lasu prowadziła koło
szubienicy. Z gniewu i złości, wykończony upałem dnia, rzucił się na
ziemię. Gdy zamknął oczy i chciał zasnąć, dwa kruki rzuciły się z głów
wisielców z głośnym krzykiem i wydziobały mu oczy. Bez zmysłów pobiegł w
las i pewnie tam sczezł, bo nikt więcej go nie widział, ani o nim nie
słyszał.
