# author: Gebrüder Grimm
# source: tbc
# url: https://www.grimmstories.com/pl//grimm_basnie/zloty_ptak
# note: copyright of translation tbc

## Bajka o złotym ptaku (Złoty Ptak) 

Przed laty żył sobie król, a miał on piękny ogród za swoim zamkiem.
Stało w nim drzewo, które nosiło złote jabłka. Gdy jabłka dojrzały,
policzono je, lecz już następnego ranka brakowało jednego. Powiedziano o
tym królowi, a on rozkazał, by przy drzewie co noc stała straż. Król
miał trzech synów. Najstarszego z nich posłał przy zapadającej nocy do
ogrodu. Gdy była północ, nie potrafił dłużej opierać się senności,
następnego zaś ranka, znów brakowało jednego jabłka. Następnej nocy
musiał pędzić straż drugi syn, ale i jemu nie poszło lepiej. Gdy wybiła
północ, zasnął, a rankiem brakowało jabłka.

Przyszła więc kolej, by straż pełnił trzeci syn, było on też na to
gotów, lecz król nie ufał mu za bardzo i myślał, że dokona jeszcze mniej
niż jego bracia, w końcu jednak pozwolił na to. Młodzieniec położył się
więc pod drzewem, czuwał i nie pozwolił, by sen był jego panem. Gdy
wybiła dwunasta, zaszemrało coś w powietrzu i ujrzał na tle księżyca,
jak nadlatuje ptak, którego pierze lśniło złotem. Ptak usiadł na drzewie
i udziobał sobie właśnie jabłko, gdy młodzieniec wystrzelił w niego
strzałę. Ptak uciekł, lecz strzała dosięgła pierza, a parę z jego
złotych piór odpadło. Młodzieniec podniósł je i zaniósł następnego ranka
królowi i opowiedział mu, co widział w nocy. Król zwołał radę, a każdy
oświadczył, że pióro jak te więcej jest warte niż całe królestwo.

- "Jeśli to pióro jest tak cenne" - oświadczył król - "nic mi to nie
da, chcę i muszę mieć całego ptaka."

Najstarszy syn wyruszył w drogę, zdał się na swą mądrość i wierzył, że
jakoś znajdzie złotego ptaka. Gdy uszedł już jakiś kawałek, zobaczył
lisa siedzącego na skraju lasu, przyłożył flintę i wycelował w niego.

Lis zawołał:

- "Nie zabijaj mnie, dam ci za to dobrą radę! Jesteś w drodze za
złotym ptakiem, a dziś wieczór dojdziesz do wsi, gdzie naprzeciw siebie
stoją dwie gospody. Jedna jest jasno oświetlona, a w środku jest wesoło,
lecz idź do drugiej, choćby nawet się tobie marnie spodobała."

Jak takie głupie zwierzę może mi dać rozsądną radę? Pomyślał królewicz i
nacisnął spust. W lisa jednak nie trafił, a ten wyciągnął ogon i
czmychnął w las. Królewicz ruszył w dalszą drogę i wieczorem doszedł do
wsi, gdzie stały obie gospody. W jednej śpiewali i skakali, druga była
licha i obskurna z wyglądu. Byłbym głupcem, pomyślał, gdybym, poszedł do
tej podłej gospody a piękną zostawił na boku. Poszedł więc tam, gdzie
było wesoło, żył tam hucznie, zapomniał o ptaku, ojcu i wszystkich
dobrych naukach.

Gdy minął pewien czas, a najstarszy syn wciąż i wciąż nie wracał do
domu, ruszył w drogę drugi by znaleźć złotego ptaka. Tak jak starszego i
jego spotkał lis i dał mu dobrą radę, za którą ten nie poszedł. Doszedł
przed obie gospody, a w oknie jednej z nich, z której dochodziły krzyki
radości, stał jego brat i go wołał. Nie umiał się oprzeć, wszedł więc i
żył tam w rozkoszy.

Znów minął pewien czas. Tym razem chciał wyruszyć najmłodszy, by
spróbować szczęścia. Ojciec jednak nie chciał dać zgody.

- "Daremnie" - rzekł. - "Ten nie lepiej znajdzie złotego ptaka niż
jego bracia, a gdy spotka go nieszczęście, nie da sobie rady, brakuje mu
go najbardziej."

Lecz w końcu, gdy nie odnajdywał spokoju, pozwolił mu iść. Przed lasem
znów siedział lis, prosił o swe życie i udzielił mu dobrej rady.

Młodzieniec był dobry i rzekł:

- "Bądź spokojny, lisku, nie zrobię ci nic złego!"

- "Nie pożałujesz" - odpowiedział lis. - "A żebyś szybciej doszedł,
wejdź na mój ogon."

I ledwo na nim usiadł, lis zaczął biec, na hurra, że aż włosy w wietrze
gwizdały.

Gdy dotarli do wsi, młodzieniec zsiadł, posłuchał dobrej rady i zwrócił
się nie oglądając się do małej gospody, gdzie w spokoju przenocował.
Następnego ranka, siedział już tam lis i rzekł:

- "Powiem ci jeszcze, co masz robić. Idź zawsze prosto do przodu, aż w
końcu dojdziesz do zamku, przed którym leży cała chmara żołnierzy. Nie
troszcz się o to, bo wszyscy będą spać i chrapać, przejdź między nim
prosto do zamku, idź przez wszystkie izby, w końcu znajdziesz komnatę,
gdzie wisi złoty ptak w drewnianej klatce. Obok będzie stała pusta
klatka ze złota pełna przepychu, ale strzeż się, byś nie wyjął ptaka z
jego lichej klatki i włożył do tej wspaniałej, inaczej będzie z tobą
bardzo źle."

Po tych słowach lis znów wyciągnął ogon, a królewicz usiadł na nim.
Popędzili potem jak burza, że włosy na wietrze gwizdały. Gdy dotarli pod
zamek, wszystko zastali tak, jak lis to powiedział.

Królewicz doszedł do komnaty, gdzie w drewnianej klatce siedział złoty
ptak, a złota klatka stała obok, trzy złote jabłka leżały w izbie
dokoła. Pomyślał sobie, że byłoby śmiesznie, gdyby trzymał tak pięknego
ptaka w podłej i brzydkiej klatce, otworzył więc drzwi, złapał go i
wsadził do złotej.

W tej chwili ptak przeraźliwie krzyknął. Żołnierze obudzili się, wpadli
do środka i poprowadzili go więzienia. Następnego ranka postawiono go
przed sądem, a ponieważ wszystko wyznał, skazano go na śmierć. Król
jednak rzekł, że pod jednym warunkiem podaruje mu życie, a mianowicie
jeśli przyprowadzi złotego konia, który biega szybciej niż wiatr. W
nagrodę będzie mógł zaś zatrzymać złotego ptaka.

Królewicz wyruszył w drogę, westchnął tylko i był smutny, bo gdzie niby
miał szukać złotego konia? Wtem ujrzał starego przyjaciela, lisa
siedzącego na drodze.

- "Widzisz" - rzekł lis. - "Stało się tak, bo mnie nie usłuchałeś!
Lecz bądź dobrej myśli, ale zatroszczę się o ciebie i powiem ci, jak
trafić do złotego konia. Musisz iść prostą drogą, a trafisz do zamku,
gdzie w stajni stoi koń. Przed stajnią będę leżeli stajenni, lecz będą
spać i chrapać. Będziesz mógł w spokoju wyprowadzić konia. Ale musisz
uważać na jedno: Załóż mu liche siodło z drewna i skóry, a nie złote,
które leży obok, inaczej będzie z tobą źle."

Potem lis wyciągnął ogon, a królewicz usiadł na nim i popędzili jak
wiatr, że włosy na wietrze gwizdały. Wszystko było tak, jak lis
powiedział, doszedł do stajni, gdzie stał złoty koń. Lecz gdy chciał już
nałożyć liche siodło, pomyślał sobie:

- "To hańba dla tak pięknego zwierzęcia, jeśli nie założę dobrego
siodła, które mu się należy."

Ledwo jednak złote siodło dotknęło konia, a ten zaczął głośno rżeć.

Stajenni pobudzili się, pochwycili młodzieńca i wrzucili do więzienia.
Następnego ranka skazano go przed sądem na śmierć, lecz król obiecał
darować mu życie i jeszcze złotego konia na dodatek, jeśli przyprowadzi
piękną królewnę ze złotego zamku.

Młodzieniec ruszył w drogę z ciężkim sercem. Na szczęście wkrótce
spotkał wiernego lisa.

- "Powinienem zostawić cię w nieszczęściu" - rzekł lis. - "Ale ci
współczuję i jeszcze raz pomogę ci w biedzie. Twoja droga poprowadzi cię
prosto do złotego zamku. Dojdziesz tam wieczorem, a w nocy, gdy będzie
cicho, piękna królewna pójdzie do łaźni, by się w niej wykąpać. Gdy
wejdzie, podejdź do niej szybko i pocałuj ją. Wtedy pójdzie za tobą i
będziesz ją mógł wyprowadzić. Nie pozwól tylko, by się przedtem z
rodzicami pożegnała, inaczej będzie z tobą źle."

Potem lis wyciągnął swój ogon, królewicz usiadł na nim i pognali jak
wiatr, że aż włosy na wietrze gwizdały. Gdy dotarł do złotego zamku,
było tak, jak powiedział to lis. Czekał do północy, a gdy wszystko spało
w głębokim śnie i dziewica szła do łaźni, wyskoczył jej naprzeciw i
pocałował. Powiedziała, że chętnie z nim pójdzie, prosiła go tylko
błagalnie, by jej pożegnać się z rodzicami. Na początku opierał się jej
prośbom, lecz gdy ona wciąż płacząc padła mu do stóp, ustąpił. Lewo
dziewica podeszła do łoża swego ojca, obudził się on i wszyscy inni,
którzy byli w zamku, pochwycili młodzieńca i wsadzili do więzienia.

Następnego raka król rzekł do niego:

- "Straciłeś swe życie, możesz jeszcze zyska łaskę, jeśli zniesiesz
górę, która leży przed moimi oknami i wyjrzeć przez nie nie pozwala, a
musisz to zrobić wciągu ośmiu dni. Jeśli ci się to uda, dostaniesz moją
córkę w nagrodę."

Królewicz zaczął kopać, przesypywał ziemię bez ustanku, a gdy po siedmiu
dniach zobaczył, jak mało dokonał, a jego praca zadała mu się jakby jej
nie było, popadł w wielki smutek i stracił nadzieję. Wieczorem siódmego
dnia pojawił się lis i rzekł:

- "Nie zasługujesz na moją pomoc, lecz idź i połóż się spać, wykonam
tę pracę za ciebie."

Następnego ranka, gdy się obudził i wyjrzał przez okno, góra zniknęła.
Młodzieniec pełen radości pospieszył do król i powiedział mu, że spełnił
się jego warunek, a król, czy chciał czy nie, musiał dotrzymać słowa i
oddać mu swą córkę.

Odeszli więc we dwoje, a nie trwało długo, gdy przyszedł do nich lis.

- "To co najlepsze już masz, ale do dziewicy ze złotego zamku należy
też złoty koń."

- "Jak mam go dostać?" - zapytał młodzieniec.

- "Już ci mówię" - odpowiedział lis. - "Najpierw przeprowadź
królowi, który cię wysłał, tę piękną dziewicę. Będzie to niesłychana
radość, dadzą ci ochoczo złotego konia i sprezentują ci go. Natychmiast
usiądź na niego, a na pożegnanie podaj wszystkim rękę, na końcu pięknej
dziewicy, a gdy ją złapiesz, wciągnij ją za jednym zamachem na konia i
uciekaj. Nikt nie jest w stanie cię dogonić, bo koń ów biega szybciej
niż wiatr."

Wszystko szczęśliwie się wypełniło, a królewicz prowadził w dal piękną
dziewicę na złotym koniu. Lis nie zostawał z tyłu i rzekł do młodzieńca:

- "Pomogę ci też przy złotym ptaku. Gdy będziesz blisko zamku, gdzie
znajduje się ptak, każ dziewicy zsiąść i zostaw ją w mojej opiece. Potem
jedź na złotym koniu na zamkowy dziedziniec. W tej chwili radość ich
będzie wielka i wyniosą ci ptaka. Gdy będziesz miał w ręku klatkę,
popędź konia z powrotem do nas i odbierz dziewicę."

Gdy podstęp się powiódł, królewicz chciał wrócić ze swoim skarbem do
domu, a wtedy lis rzekł:

- "Teraz musisz wynagrodzić moją opiekę."

- "Czego żądasz za to?" - zapytał młodzieniec.

- "Gdy dojedziemy do tego lasu, zastrzel mnie i odrąb mi głowę i
łapy."

- "To by dopiero była wdzięczność!" - rzekł królewicz. - "Za nic nie
mogę ci tego obiecać."

Lis zaś rzekł:

- "Jeśli nie chcesz tego zrobić, muszę cię opuścić, lecz zanim odejdę,
dam ci jeszcze jedną dobrą radę. Strzeż się dwóch rzeczy: nie kupuj
szubienicznego mięsa i nie siadaj na brzegu studni!"

Po tych słowach pobiegł do lasu. Młodzieniec pomyślał sobie:

- "Dziwne to zwierzę, ma tyle dziwactw. Kto kupi szubieniczne mięso? A
ochota, by usiąść na brzegu studni, jakoś jeszcze nigdy mnie nie
naszła."

Pojechał ze swoją dziewczyną dalej, a droga jego wiodła przez wieś, w
której zostali jego dwaj bracia.

A był tam wielki tumult i zbiegowisko. Gdy zapytał, co się dzieje,
dowiedział się, że mają wieszać dwoje ludzi. Gdy podszedł bliżej,
zobaczył, że to jego bracia, którzy dopuścili się wszelkiego zła i swe
dobro roztrwonili. Zapytał, czy nie można by ich uwolnić.

- "Jeśli zechcecie za nich zapłacić" - odpowiedzieli ludzie. - "Ale
po cóż wam trwonić wasze pieniądze na tych złoczyńców by ich
wykupywać?"

Nie zastanawiał się, zapłacił za nich, a gdy ich oddano, ruszyli razem w
podróż.

Dojechali do lasu, gdzie po raz pierwszy spotkali lisa, a że było tam
chłodno i przyjemnie, gdy słońce paliło, rzekli obaj bracia:

- "Odpocznijmy trochę przy studni, zjedzmy i wypijmy!"

Zgodził się, a podczas rozmowy zapomniał się i usiadł na brzegu studni
nie spodziewając się niczego złego, ale bracia jego pchnęli go tyłem do
studni, wzięli jego dziewicę, konia i ptaka i ruszyli ku domowi do ojca
swego.

- "Przynosimy nie tylko złotego ptaka" - rzekli. - "Zdobyliśmy też
złotego konia i dziewicę ze złotego zamku."

Wielka była radość, ale koń nie jadł, ptak nie śpiewał, a dziewica
siedziała i płakała.

Najmłodszy brat nie zginął jednak. Studnia na szczęście była wyschnięta,
a upadł na miękki mech bez szkody. Nie mógł jednak wyjść. Także i w tej
biedzie lis go nie opuścił, zeskoczył do niego i go złajał, że zapomniał
o jego radzie.

- "Nie mogę cię jednak tak zostawić" - rzekł. - "Pomogę ci wyjść na
światło dnia."

Powiedział mu, by chwycił za jego ogon i mocno się trzymał, wyciągnął go
potem do góry.

- "Niebezpieczeństwo jeszcze nie minęło" - rzekł lis. - "Twoi bracia
nie byli pewni twej śmierci i w lesie rozstawili straże, by cię zabili,
gdybyś się pokazał."

Przy drodze siedział tam pewien biedny człek, z którym młodzieniec
zamienił się na ubrania i w ten sposób udał się na królewski dwór. Nikt
go nie poznał, ale ptak zaczął śpiewać, koń zaczął jeść, a piękna
dziewica przestała płakać.

Król zapytał zdziwiony:

- "Co to ma znaczyć?"

A dziewica rzekła:

- "Nie wiem, ale byłam taka smutna, a teraz jestem wesoła, jakby
wrócił mój prawdziwy narzeczony."

Opowiedziała mu wszystko, co się stało, choć bracia grozili jej
śmiercią, gdyby coś zdradziła. Król rozkazał sprowadzić wszystkich
ludzi, którzy byli w zamku, przyszedł więc i młodzieniec jako biedny
człek w swych łachach, lecz dziewica poznała go od razu i zawisła mu na
szyi. Bezbożni bracia zostali pojmani i straceni, on zaś poślubił piękną
dziewicę wyznaczony na spadkobiercę króla.

A co stało się z lisem?

Długo po tym szedł królewicz przez las. Spotkał go lis i rzekł:

- "Masz wszystko, czego sobie życzyłeś, ale moja niedola nie ma końca.
W twojej mocy jest mnie wyzwolić."

I prosił go błagalnie, by go zastrzelił i odrąbał głowę i łapy. Uczynił
więc to, a ledwo się to stało, lis przemienił się w człowieka, a był to
nikt inny jak brat pięknej królewny, wyzwolony z czaru, jaki na nim
leżał.

I nie brakowało im nic więcej do szczęścia, jak długo żyli.
