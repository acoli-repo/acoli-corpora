# author: Gebrüder Grimm
# source: tbc
# url: https://www.grimmstories.com/pl//grimm_basnie/o_jasiu_mocarzu
# note: copyright of translation tbc

## Silny Hans 

Byli sobie kiedyś mężczyzna i kobieta. Mięli tylko jedno jedyne dziecko,
żyli samotnie w dolinie na ustroniu. Zdarzyło się, że matka poszła raz
do lasu po jodłowe gałązki i wzięła ze sobą syna, który miał dopiero dwa
lata. A że właśnie była wiosna a dziecię cieszyło się kolorowymi kwiaty,
zapuszczała się z nim coraz głębiej w las.

Nagle z zarośli wyskoczyło dwóch rabusiów, pochwycili matkę i dziecko o
poprowadzili głęboko w czarny las, gdzie całymi latami żaden człek się
nie zapuszczał. Biedna kobieta prosiła wciąż rabusiów, by pozwolili jej
odejść z dzieckiem, lecz zbójeckie serca były z kamienia. Nie słuchali
jej próśb i błagań, siłą pędzili do przodu.

Przedzierali się jakieś dwie godziny przez chaszcze i ciernie nim
dotarli do skały, a były w niej drzwi. Zbóje do nich zapukali i wnet się
otworzyły. Musieli przejść przez długi ciemny korytarz, aż wreszcie
doszli do wielkiej groty rozświetlonej przez ogień, który płonął na
palenisku. Na ścianach wisiały mieczem szable i inne śmiercionośne
narzędzia, błyskały w świetle, a po środku stał czarny stół, siedziało
przy nim czterech zbójców i grało, u szczytu siedział herszt. Gdy ujrzał
kobietę, podszedł, zagadnął ją i rzekł, by się niczego nie lękała, bo
nic złego jej nie zrobią, byleby tylko o domostwo dbała, a gdy wszystko
będzie w porządku, nie będzie jej u nich źle. Podam dali jej coś do
jedzenia, pokazali jej łóżko, gdzie miała spać ze swoim dzieckiem.

Kobita na wiele lat została u zbójców, Hans urósł i nabrał krzepy. Matka
opowiadała mu historie i uczyła go czytać ze starej rycerskiej księgi,
którą znalazła w grocie. Gdy Hans miał dziewięć lat, zrobił sobie z
jodłowych konarów porządnego kijaszka, schował go do łóżka, potem
poszedł do matki i rzekł: "Droga matko, powiedz mi w końcu, kto jest
moim ojcem, chcę i muszę to wiedzieć." Matka milczała i nie chciała mu
powiedzieć, by nie tęsknił za domem. Wiedziała także, że bezbożni zbójcy
i tak nie wypuszczą Hansa, ale mało nie rozsadziło jej serca, że Hans
nie mógł pójść do swego ojca.

W nocy, gdy zbójcy spali po swej łupieskiej wyprawie, Hans wyciągnął
swojego kijaszka, stanął przed hersztem i rzekł: "Chcę wiedzieć, kto
jest moim ojcem, a jeśli mi zaraz nie powiesz, to cię utłukę."
Roześmiał się herszt i dał mu po pysku, że ten potoczył się pod stół.
Hans wstał, milczał i myślał: Poczekam jeszcze rok, a potem znowu
spróbuję, może pójdzie lepiej.

Gdy minął rok, Hans znowu wyciągnął swojego kijaszka, otarł kurz,
obejrzał go i rzekł: "Porządny kijaszek." W nocy wrócili zbójcy, pili
się wino dzban za dzbanem i poczęli zwieszać łby. Hans przyniósł wtedy
kijaszka, stanął przed hersztem i zapytał go, kto jest jego ojcem. Lecz
herszt dał mu tak mocno po pysku, że Hans wtoczył się pod stół, nie
trwało jednak długo, a już był na górze i lał swym kijaszkiem kapitana i
zbójców, że żaden nie mógł ruszyć ręką ni nogą. Matka stała w kącie
pełna zadziwienia nad jego odwagą i siłą. Gdy Hans skończył swą robotę,
podszedł do swej matki i rzekł: "Teraz było na poważnie, ale muszą
jeszcze wiedzieć, kto jest moim ojcem."

"Drogi Hansie," odpowiedziała matka, "chodź, pójdziemy i będziemy go
szukać, aż znajdziemy." Zabrała hersztowi klucz od drzwi wejściowych,
Hans poszedł po wór na mąkę, wyładował srebrem i złotem i czym tylko
znalazł z pięknych przedmiotów, a gdy był pełny, zarzucił na plecy.
Opuścili grotę, jakież oczy zrobił Hans, gdy wyszedł z ciemności na
światło dnia i ujrzał zielony las, kwiaty i ptaki i poranne słońce na
niebie. Stał tak i dziwił się wszystkiemu, jakby mu troszkę oleju
brakowało. Matka szukała drogi do domu, a gdy szli już parę godzin,
dotarli szczęśliwie do samotnej doliny i swego domku.

Ojciec siedział pod drzwiami, płakał z radości, gdy rozpoznał swą żonę i
usłyszał, że Hans to jego syn. Oboje uważał od dawna za zmarłych. Lecz
Hans, choć miał dopiero dwanaście lat, był o głowę wyższy od ojca.
Poszli razem do izdebki. Ledwo Hans postawił swój worek na ławie, cały
dom począł trzeszczeć, ława złamała się, a potem i podłoga, ciężki zaś
wór spadł do piwnicy.

"Boże uchowaj," zawołał ojciec, "co to? Roztrzaskałeś nasz domek?"

"Niech wam nie rosną z tego powodu siwe włosy, drogi ojcze,"
odpowiedział Hans, "w tym worku jest więcej, niż trzeba na nowy dom."
Ojciec i Hans od razu zaczęli budować nowy dom, kupować bydło i ziemię i
gospodarzyć. Hans uprawiał pola, a gdy szedł za pługiem i wciskał go w
ziemię, byki prawie nie musiały ciągnąć.

Następnej wiosny rzekł tedy Hans: "Ojcze, zachowajcie całe złoto i
karzcie mi zrobić porządnie ciężką laskę, żebym mógł iść w obce
strony." Gdy laska, której żądał, była gotowa, opuścił dom ojca,
wyruszył w świat i trafił do wielkiego ciemnego lasu. Usłyszał jak coś
trzaska i szeleści, rozejrzał się i ujrzał jodłę, która od dołu do góry
poskręcana była jak lina, a gdy oczy swe skierował do góry, ujrzał
wielkiego jegomościa, który chwycił drzewo o kręcił nim jak witką.
"He!" zawołał Hans, "Co robisz tam na górze?" Jegomość odparł:
"Naznosiłem wczoraj masę gałązek, teraz ukręcę sobie do tego jeszcze
linę." Podoba mi się, pomyślał Hans, ten ma siłę, i zawołał: "Zostaw
to, chodź ze mną." Jegomość zlazł z góry, a był o całą głowę wyższy niż
Hans, który też ułomkiem nie był. "Od teraz zwiesz się Kręcijodła,"
rzekł do niego Hans.

Poszli potem razem i usłyszeli jak coś puka i wali, tak mocno, że przy
każdym uderzeniu ziemia drżała. Wnet doszli do ogromnej skały, przed
którą stał olbrzym i pięścią odrywał od niej kawałki. Gdy Hans zapytał,
co sobie umyślił, odrzekł: "gdy w nocy chcę spać, przychodzą
niedźwiedzie, wilki i inne paskudztwo tego rodzaju, węszą i obwąchują
wokół mnie i nie dają mi spać, chcę więc zbudować sobie dom i się
położyć, żebym miał spokój." O tak, pomyślał Hans, taki może ci się
przydać, i rzekł do niego: "Zostaw budowę tego domu i chodź ze mną.
Będziesz się zwał Waligóra." Zgodził się i wszyscy trzej wędrowali
przez las, a gdzie zaszli, tam dzikie zwierzęta drżały ze strachu i
umykały przed nimi.

Wieczorem doszli do starego opuszczonego zamku, weszli do niego i
położyli się na sali spać. Następnego ranka Hans poszedł do ogrodu,
który całkiem już zdziczał i pełen był cierni i chaszczy. A gdy tak
sobie chodził dokoła, wyskoczyła na niego dzika świnia, lecz on walnął
ją swą lachą, że od razu padła. Wziął ją potem na plecy i zaniósł na
zamek. Nadziali ją tam na rożen, zrobili sobie pieczeń i byli w dobrych
humorach. Umówili się, że każdego dnia po kolei dwóch wyjdzie na
polowanie, a trzeci zostanie w domu i będzie gotował, dla każdego po
dziewięć funtów mięsa.

Pierwszego dnia w domu został Kręcijodła, a Hans i Waligóra poszli na
łowy. Gdy Kręcijodła zajęty był gotowaniem, przyszedł mały, stary,
przykurczony ludek na zamek i zażądał mięsa.

"Zbieraj się, ciapku," odpowiedział, "nie potrzebujesz mięsa." Ale
jakże zdziwił się Kręcijodła, gdy mały, niepozorny ludek, wyskoczył na
niego i walił w niego pięściami, że nie mógł się bronić, padł na ziemię
i ledwo łapał powietrze. Ludek nie wyszedł, nim wyżył na nim cały swój
gniew. Gdy z polowania powróciło dwóch pozostałych, Kręcijodła nie
wspomniał ni słowem o ludku i batach, jakie dostał. Pomyślał sobie:
"gdy zostaną w domu, będą mogli się spróbować z tym ułomkiem, a sama ta
myśl sprawiała mu radość.

Następnego dnia domu Waligóra, a poszło mu dokładnie tak jak Kręcijodle,
ludek urządził go tak źle, bo ten nie chciał mu dać mięsa. Gdy pozostali
wrócili wieczorem do domu, Kręcijodła, już wiedział, czego Waligóra
doświadczył, lecz obaj milczeli i myśleli sobie: Hans też musi
skosztować tej zupy.

Hans, który następnego dnia musiał zostać w domu, pracował w kuchni, jak
należy i stał nad kotłem wyciągając szumowiny, przyszedł ludek i bez
ogródek zażądał kawałka mięsa. Pomyślał więc sobie Hans; Biedaczek, dam
mu z mojej porcji, żeby inni nie zbiednieli i podał mu kawałek mięsa.
Gdy karzeł go zjadł, zażądał jeszcze raz mięsa, a dobry Hans dał mu go i
rzekł, że to ładny kawał, niechaj się nim zadowoli. Karzeł zażądał
jednak po raz trzeci.

"Robisz się bezczelny," rzekł Hans i nic mu nie dał. Złośliwy karzeł
chciał już na niego wyskoczyć i potraktować go jak Krącijodłę i
Waligórę, ale trafiła kosa na kamień. Hans dał mu bez wysiłku parę
razów, że ten zaczął skakać w dół po zamkowych schodach. Hans chciał za
nim pobiec, upadł jednak jak długi, potykając się o niego. Gdy wstał,
karzeł był już z przodu. Hans pospieszył za nim aż do lasu i zobaczył,
jak wskakuje do skalnej groty. Wrócił więc do domu, miejsce to jednak
dobrze zapamiętał.

Pozostali dwaj, gdy wrócili do domu, zdziwili się, że Hans tak dobrze
się trzymał. Opowiedział im, co się stało, przestali milczeć nad tym, co
im się przydarzyło. Hans śmiał się i rzekł: "Dobrze wam tak, dlaczego
byliście tacy skąpi. To dla was hańba, jesteście tacy wielcy, a daliście
się pobić karzełkowi."

Wzięli potem kosz i linę i wszyscy trzej poszli do skalnej groty, do
której wskoczył karzeł, i spuścili Hansa z jego lachą w koszu na dół.
Gdy Hans dotarł do dna, znalazł drzwi, a gdy je otworzył, siedziała tam
dziewica piękna jak z obrazka, nie, jej piękna nie da się wyrazić, a
obok niej siedział karzeł i szczerzył się do Hansa jak koczkodan. Była
zakuta w łańcuchy i tak smutno na niego spojrzała, że Hans poczuł dla
niej wielkie współczucie i pomyślał: Musisz ją uwolnić z mocy złego
karła, i trzepnął go swą lachą, a ten martwy opadł na ziemię.

Wnet dziewicy opadły łańcuchy, a Hans zachwycał się jej urodą.
Opowiedziała mu, że jest królewną, którą z ojczyzny porwał dziki hrabia
i zamknął tu w skale, bo nie chciała o nim słyszeć. Hrabia zostawił
karła jako strażnika, a ten zadał jej dość bólu i utrapienia.

Potem Hans wsadził dziewicę do kosza i kazał ją ciągnąć do góry. Gdy
kosz znowu padł na dół, lecz Hans nie ufał swoim towarzyszom i pomyślał:
Już raz zdradzili swój fałsz i nie powiedzieli mi nic o karle, kto wie,
co im teraz przyszło do głowy. Położył więc do kosza swoją lachę i było
to jego szczęściem, bo gdy kosz był w połowie wysokości, puścili go w
dół, a gdyby Hans naprawdę w nim siedział, byłaby to jego śmierć. Nie
wiedział jednak, jak wydostać się z otchłani, myślał o tym bez przerwy,
lecz nie znalazł rady.

"To smutne," rzekł, "że przyjdzie ci sczeznąć tu na dole." A gdy
chodził tak tam i z powrotem, znowu doszedł do izdebki, gdzie siedziała
dziewica, i ujrzał, że karzeł ma na palcu pierścień, który błyszczał i
połyskiwał. Zdjął go więc i wsadził na palec, a gdy go obrócił, usłyszał
jak coś szumi nad jego głową. Spojrzał do góry i ujrzał tam duchy, one
zaś rzekły, że jest ich panem, zapytały też, co jest jego życzeniem.

Hans zrazu zaniemiał, potem jednak rzekł, że mają go wynieść do góry.
Usłuchali natychmiast, a był nie inaczej niźli by latał w górę. Gdy już
tam był, nie było tam człowieka, a gdy poszedł na zamek i tam nie zastał
nikogo. Kręcijodła i Waligóra uciekli, a zabrali ze sobą piękną
dziewicę. Hans przekręcił pierścień, przybyły duchy i powiedziały mu, że
obaj są na morzu. Hans bigł i biegł, aż stanął na nadmorskiej plaży,
daleko, daleko na wodzie ujrzał stateczek, na którym siedzieli jego
zdradzieccy kompani. Pełen wielkiego gniewu rzucił się bez namysłu wraz
ze swą lachą do wody i zaczął płynąć, lecz ciężka lacha ciągnęła go w
dół, że mało się nie utopił.

W samą porę obrócił pierścieniem, wnet przybyły duchy i poniosły go,
szybko jak błyskawica, na statek. Zabujał wtedy swą lachą i dał złym
kompanom zasłużoną nagrodę, poczym wyrzucił ich do wody. Wiosłował potem
do domu z piękną dziewicą, która bardzo się przelękła, a którą uwolnił
po raz drugi, prosto do jej ojca i matki, został jej mężem i wszyscy
strasznie się cieszyli.
