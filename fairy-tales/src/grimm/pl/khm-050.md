# author: Gebrüder Grimm
# source: tbc
# url: https://www.grimmstories.com/pl//grimm_basnie/spiaca_krolewna
# note: copyright of translation tbc

## Śpiąca królewna 

Dawno temu żył sobie król i królowa, a zwykli oni byli codziennie
mawiać: "Ach, gdybyśmy mięli dziecko," lecz dziecko ciągle nie
przychodziło na świat. Zdarzyło się raz, że gdy królowa siedziała w
kąpieli , z wody na ląd wyskoczyła żaba i rzekła do niej: "Twoje
życzenie spełni się. Nim minie rok, na świat wydasz córeczkę." Co żaba
rzekła, to się też stało. Królowa urodziła córeczkę, a była ona tak
piękna, że król nie posiadał się z radości i wydał wielką ucztę.
Zaprosił nie tylko krewnych, przyjaciół i znajomych, lecz także mądre
wróżki, aby sprzyjały dziecku i zadbały o jego szczęście. Było ich
trzynaście w królestwie, lecz król miał tylko dwanaście złotych talerzy,
z których miały jeść. Jedna musiała zostać więc w domu. Uczta była
zaiste wspaniała, a gdy się już kończyła, mądre wróżki obdarowały
dziecko cudownymi darami: Pierwsza cnotą, druga pięknem, trzecia
bogactwem i wszystkim, czego sobie można na tym świecie życzyć. Gdy
jedenasta wypowiedziała już swoje zaklęcia, weszła nagle trzynasta i nie
pozdrawiając nikogo, na nikogo nawet nie patrząc, zawołał gromkim
głosem: "Gdy królewna skończy piętnaście lat, ukłuje się wrzecionem i
padnie martwa.!" Nie powiedziawszy ni słowa więcej, odwróciła się i
wyszła z sali. Wszystkich wypełnił lęk. Wtedy do przodu wyszła dwunasta,
która jeszcze nie obdarowała dziecka. Nie mogła cofnąć złej klątwy, a
jedynie ją złagodzić. "Niech to nie będzie śmierć, lecz stuletni
głęboki sen w który zapadnie królewna," rzekła więc.

Król chciał ustrzec swe ukochane dziecko przed nieszczęściem. Wydał więc
rozkaz, by spalono wszystkie wrzeciona w królestwie. W dziewczynce
rozkwitły wszystkie dary mądrych wróżek co do joty., bo była piękna,
pełna cnoty i roztropna, a każdy, kto ją zobaczył, musiał ją pokochać.
Zdarzyło się, że w dniu, kiedy kończyła piętnaście lat, a króla i
królowej nie było w domu, dziewczynka została zupełnie sama w zamku.
Chodziła po wszystkich kątach, oglądały izby i komnaty, jak miała
ochotę. Wreszcie trafiła do starej wieży. Idąc wijącymi się do góry
schodami trafiła przed małe drzwi. W zamku tkwił zardzewiały klucz.
Kiedy go przekręciła, otworzyły się. W małej izdebce siedziała stara
kobieta z wrzecionem i pilnie przędła swój len. "Dzień dobry mateńko,"
powiedziała królewna, "Co tu robisz?" - "Przędę," rzekła stara i
skinęła głową. " A co to za rzecz, co tak wesoło skacze," rzekła
dziewczyna i wzięła wrzeciono do ręki, bo też chciała prząść. Ledwo go
jednak dotknęła, spełniło się zaklęcie i ukłuła się w palec.

W momencie, gdy poczuła ukłucie, osunęła się na łóżku, które tam stało i
zapadła w głęboki sen. A sen ten ogarnął cały zamek. Król i królowa
wracali właśnie do domu i wchodzili do sali, gdy zaczęli zasypiać, a
cały dwór z nimi. Zasnęły też konie w stajniach, psy na podwórzu,
gołębie na dachu, muchy na ścianie, nawet ogień, który pełgał w kuchni,
ucichł i zasnął, a pieczeń przestała skwierczeć. Kucharz, który właśnie
chciał wytargać za włosy swojego kucharczyka, bo coś przeskrobał, puścił
go i zapadł w sen. Zasnął też wiatr, a na drzewach przed zamkiem nie
ruszył się ani jeden liść.

Wokół zamku zaczął rosnąć ciernisty żywopłot. Co roku był wyższy, aż w
końcu zakrył cały zamek, lecz nie przestał rosnąć. Nie można było go już
dostrzec, nawet chorągwi na dachu, lecz po kraju rozeszła się legenda o
śpiącej Różyczce, bo tak nazwano królewnę, tak że od czasu do czasu
przybywali królewicze i próbowali przebić się przez ciernie. Nie było to
jednak możliwe, bo ciernie, jakby miały ręce, trzymały ich mocno i nie
puszczały. Zwisali na nich nie mogąc się uwolnić, by umrzeć wreszcie
żałosną śmiercią. Po wielu wielu latach w kraju znowu zawitał pewien
królewicz i usłyszał, jak jakiś mężczyzna opowiada o ciernistym
żywopłocie, który miał sobą skrywać zamek. Spała w nim od stu lat
przepiękna królewna, zwana Różyczką, a wraz z nią spał król i królowa z
całym dworem. Wiedział od swojego dziadka, że już królewiczów przybywało
by spróbować przedrzeć się przez żywopłot, na którym przyszło i zawisnąć
i umrzeć smutną śmiercią. Wtedy młodzieniec rzekł: "Nie boję się. Chcę
tam pójść i zobaczyć piękną Różyczkę." Dobry staruszek odradzał mu jak
umiał, lecz on nie słuchał jego słów.

Właśnie minęło sto lat i nadszedł dzień, kiedy Różyczka miała się
przebudzić. Gdy królewicz zbliżył się do żywopłotu, były tam same
kwiaty, które same się rozchylały by go przepuścić. Gdy już przeszedł,
zamykały się za nim i znowu tworzyły żywopłot. Na podwórzu zobaczył
śpiące konie i łaciate psy myśliwskie. Na dachu siedziały gołębie z
główkami schowanymi pod skrzydełkiem. Gdy wszedł do domu, ujrzał śpiące
muchy na ścianie. Kucharz w kuchni trzymał rękę, jakby właśnie chciał
przyłożyć chłopakowi, a kuchenna dziewka siedziała przed czarną kurą,
którą miała oskubać. Szedł dalej i widział, jak we wszystkich salach
dworu co żywe leży i śpi. U góry, na tronie leżał król i królowa.
Poszedł jeszcze dalej, a wszystko było tak ciche, że mógł usłyszeć swój
oddech. Wreszcie dotarł do wieży i otworzył drzwi małej izby, w której
spała Różyczka. Leżała tam tak piękna, że nie mógł od niej oczu
odwrócić. Schylił się i pocałował ją. Gdy dotknął ją ustami, Różyczka
otworzyła oczy, obudziła się i spojrzała na niego przyjaźnie. Zeszli
razem na dół, a tam budził się król i królowa i cały dwór, a wszyscy
patrzyli na siebie robiąc wielkie oczy. Konie na podwórzu stały i
potrząsały grzywami, myśliwskie psy machały ogonami, gołębie na dachu
wyciągnęły główki spod skrzydeł. , rozejrzały się i odleciały na pole.
Muchy na ścianach zaczęły znowu łazić, ogień w kuchni podniósł się,
zaczął pełgać i gotować strawę, pieczeń zaś skwierczeć. Kucharz
przyłożył młodzikowi po pysku, że ten aż zawył, a dziewka oskubała kurę
do końca.

A potem było wesele królewicza z Różyczką świętowane z wielkim
przepychem. I żyli długo i szczęśliwie aż do końca.
