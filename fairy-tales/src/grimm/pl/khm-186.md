# author: Gebrüder Grimm
# source: tbc
# url: https://www.grimmstories.com/pl//grimm_basnie/biedny_chlopczyna_w_grobie
# note: copyright of translation tbc

## Biedny chłopiec w grobie 

Dawno temu żył sobie pewien ubogi pastuszek, któremu zmarł ojciec i
matka. Władze oddały go do domu pewnego bogatego człowieka, który miał
go karmić i wychować. Człowiek ten i jego żona zło mieli w swych
sercach, przy całym swym bogactwie byli chciwi i zawistni, złościli się,
gdy ktoś kęs z ich chleba do ust włożył. Cokolwiek biedny chłopczyk nie
robił, dostawał mało do jedzenia, razów jeno dostawał więcej

Pewnego dnia miła paść kwokę z jej kurczętami. Polazła jednak ze swymi
młodymi między krzewy żywopłotu, w tym samy momencie jastrząb wystrzelił
w dół i porwał ją w powietrze. Chłopak krzyczał co sił "Złodziej,
złodziej, łotr." Ale na cóż się to zdało? Jastrząb nie oddał swego
łupu. Chłop usłyszał hałas, przybiegł, a gdy zrozumiał, że stracił kurę.
wpadł we wściekłość i tak złoił chłopcu skórę, że nie mógł się ruszyć
przez parę dni. Musiał teraz paść kurczęta bez kury, ale bieda z tym
była jeszcze większa, bo jedno lazło tam inne znów tam. Pomyślał sobie
więc, że mądrze by było, gdyby je sznurkiem związał, bo wtedy jastrząb
nie mógłby ukraść żadnego. Był jednak w wielkim błędzie. Po paru dniach,
gdy od tej bieganiny i głodu zasnął, przyleciał ów drapieżnik i złapał
jedno z kurcząt, a ponieważ wszystkie były do niego przywiązane, porwał
w dal i te, usiadł na drzewie i je połknął. Chłop właśnie wrócił do
domu, a gdy zobaczył nieszczęście, wygarbował chłopcu skórę tak
bezlitośnie, że musiał leżeć w łóżku przez wiele dnie.

Kiedy znów stanął na nogi, rzekł chłop do niego: "Jesteś dla mnie za
głupi jak na pastucha. Będziesz więc służył jako posłaniec." Wysłał go
wnet do sędziego, by zaniósł mu kosz pełen winogron, dał mu jeszcze
list. Po drodze chłopaka dręczył głód i pragnienie tak okrutnie, że
zjadł dwa grona. Sędziemu zaniósł kosz, lecz gdy ten przeczytał list i
policzył grona, rzekł: "Brakuje dwóch!" Chłopiec wyznał szczerze, że
zjadł brakujące trapiony głodem i pragnieniem. Sędzia napisał list do
chłopa i zażądał jeszcze raz tyle winogron. Także tym razem chłopiec je
zanieść wraz z listem. Gdy znowu poczuł okropny głód i pragnienie, nie
mógł zrobić nic innego jak tylko znowu zjeść dwa grona. Tym razem jednak
wyjął z kosza list, położył go pod kamieniem i usiadł na nim by listu
nie można było dostrzec i nie mógł go zdradzić. Sędzia mimo tego
postawił go z powodu dwóch brakujących sztuk na baczność. "Ach," rzekł
chłopiec, "Skąd o tym wiecie? List nie mógł nic zdradzić, bo go
przedtem pod kamień położyłem." Sędzia uśmiał się z jego prostoty i
wysłał chłopu list, w którym go upomniał, aby biednemu chłopcu dawał
więcej jadła i picia, by go nauczył co dobre, a co złe.

"Zaraz ci pokażę różnicę," rzekł zatwardziały człowiek, "Chcesz jeść,
to musisz pracować, a jak zrobisz coś złego, będą uczyć cię baty."
Następnego ranka zagonił go do ciężkiej roboty. Miał naciąć parę snopów
słomy na żarcie dla koni. Chłop zagroził mu: "Za pięć godzin, " rzekł,
"wracam. Jeśli ze słomy nie natniesz sieczki, zerżnę ci skórę tak, że
się nie ruszysz." Chłop pojechał ze swoją żoną, parobkiem i dziewką na
jarmark i nie zostawił chłopcu nic prócz malutkiego kawałka chleba.
Chłopiec stanął przed sieczkarnią i zaczął pracować z całych sił.
Zrobiło mu się gorąco, zdjął więc surdut i rzucił na słomę. W strachu,
że nie zdąży, ciął i ciął aż w zapale pociął niechcący razem ze słomą
swój surdut. Zbyt późno dostrzegł nieszczęście by dało się jeszcze
naprawić. "Ach, " zawołał, "teraz to już koniec ze mną. Zły chłop nie
groził mi na darmo. Jak wróci i zobaczy, co zrobiłem, zerżnie mi skórę
na śmierć. Lepiej sam wezmę sobie życie.

Chłopiec słyszał raz, jak żona chłopa mówiła: "Pod łóżkiem mam garnek z
trucizną." Rzekła tak jednak, by łakomczuchów trzymać z daleka, bo w
środku był miód. Chłopiec wlazł pod łóżko, wyciągnął garnek i zjadł
wszystko. "Nie wiem, " rzekł, "ludzie mówią, że śmierć jest gorzka, a
mi smakuje słodko. Nie dziw, że żona chłopa tak często życzy sobie
śmierci." Usiadł na stołeczku i gotów był umrzeć. Lecz zamiast słabnąć
wzmocnił się od pożywnej strawy. "To chyba nie była trucizna,"
powiedział, "ale chłop raz powiedział, że w skrzyni na ciuchy leży
flaszka z trutką na muchy. To na pewno prawdziwa trucizna i przyniesie
mi śmierć." Lecz to nie była trutka na muchy a węgierskie wino.
Chłopiec wyciągnął flaszkę i ją opróżnił. "Ta śmierć też jest słodka,
" rzekł, lecz wkrótce wino poczęło uderzać mu do głowy i go oszołamiać.
Myślał, że zbliża się koniec. "Czuję, że umrę, "powiedział, "Pójdę
pod kościół szukać sobie grobu." Zataczając się odszedł Gdy doszedł już
do kościoła, położył się do świeżo wykopanego grobu. Wciąż tracił
zmysły. W pobliżu stała gospoda, gdzie świętowano wesele. Gdy usłyszał
muzykę, myślał, że jest już w raju, aż wreszcie stracił wszystkie
zmysły. Chłopiec już się nie obudził. żar gorącego wina i zimna rosa
nocy odebrały mu życie. Pozostał w grobie, który sam sobie wyszukał.

Gdy chłop dowiedział się o śmierci chłopca, wystraszył się. Bał się, że
stanie przed sądem. Strach ogarnął go okrutny, że nieprzytomny padł na
ziemię. Przed piecem stała żona z patelnią pełną smalcu. Pobiegła mu z
pomocą, lecz ogień uderzył w patelnię i obiął cały dom. Po paru
godzinach leżał już w popiele. Lata, które pozostały im do śmierci,
spędzili udręczeni wyrzutami sumienia w biedzie i nędzy.
