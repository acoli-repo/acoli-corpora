# author: Gebrüder Grimm
# source: tbc
# url: https://www.grimmstories.com/pl//grimm_basnie/wilk_i_lis
# note: copyright of translation tbc

## Wilk i lis 

Wilk miał u siebie lisa, a czego chciał wilk, to lis musiał robić, bo
był słabszy. Lecz lis chętnie pozbyłby się pana. Zdarzyło się, że obaj
szli przez las. Rzekł tedy wilk "Rudy lisie, załatw coś do żarcia, albo
ciebie zeżrę." Odparł więc lis: "Znam gospodarstwo, gdzie jest para
jagniąt. Jeśli masz ochotę, pójdziemy po jedno." Pasowało to wilkowi,
poszli więc, a list ukradł jagnię, przyniósł wilkowi i uciekł. Wilk zaś
je zjadł, lecz nie miał wciąż dość, chciał jeszcze drugie, poszedł więc
po nie. A że zrobił to niezdarnie, spostrzegła go matka jagniąt i
zaczęła tak strasznie krzyczeć, że zbiegli się chłopi. Znaleźli wilka i
tłukli go bez litości, że gdy dotarł do lisa kulał i wył. "Ładnie mnie
poprowadziłeś, " rzekł, "Ale chciałem jeszcze drugie jagnię, a wtedy
pochwycili mnie chłopi i złoili mi skórę." Lis zaś odpowiedział:
"Dlaczego zawsze jesteś taki łasy."

Drugiego dnia znów wyszli w pole, a wilk znowu rzekł: "Rudy Lisie,
załatw coś do żarcia, albo ciebie zeżrę." Lis odrzekł tedy: "Znam
gospodarstwo, gdzie kobieta dziś wieczorem piecze pączki. Pójdziemy po
nie." Poszli więc, lis zakradł się pod dom, rozglądał się i obwąchiwał
tak długo, aż się dowiedział, gdzie stała micha. Wyciągnął potem sześć
pączków i zaniósł wilkowi. "Masz tu swoje żarcie," powiedział i ruszył
swoją drogą. Wilk połknął pączki w jednej chwili i rzekł: "Smakują
malizną," poszedł więc i ściągnął w dół całą michę, że aż rozleciała
się na kawałki. Zrobił się wielki hałas, wyszła kobieta, a gdy zobaczyła
wilka, zawołała ludzi. Przybiegli czym prędzej i tłukli wilka ile
wlezie. Bez czucia w dwóch nogach i głośno wyjąc dotarł do lisa. "Ale
mnie brzydko wyprowadziłeś!," zawołał, "Chłopi mnie złapali i
wygarbowali skórę." Lecz lis odpowiedział: "Dlaczego zawsze jesteś
taki łasy."

Trzeciego dnia, gdy znów byli razem, a wilk z trudem kulał do przodu,
rzekł mimo to znowu: "Rudy lisie, załatw mi coś do żarcia, albo zeżrę
ciebie." Lis odpowiedział: "Znam człowieka, który zarżnął dziś
zwierza, a cała beczka solonego mięsa stoi w piwnicy. Pójdziemy po nie.
"Ale odejdę razem z tobą, żebyś mi pomógł, gdy nie będę mógł uciec." -
"Niech i tak będzie," rzekł lis i pokazał mu swe lisie sztuczki i
dróżki, aż wreszcie dotarli do piwnicy. Było tam mięsa w bród, a wilk
zabrał się do niego od razu i myślał sobie "Minie trochę czasu, nim
skończę." List także sobie nie żałował, rozglądał się jednak wszędzie,
często biegał do dziury, przez którą weszli, i próbował, czy jego ciało
jest jeszcze na tyle wąskie, by się przez nią przedrzeć. Wilk zaś
powiedział: "Drogi lisie, dlaczego tak biegasz tam i z powrotem,
wyskakujesz i wskakujesz?" - "Muszę przecież zobaczyć, czy nikt nie
idzie," odpowiedział chytrus,, "Tylko nie żryj za dużo!" A wilk
rzekł: "Nie odejdę, zanim beczka nie będzie pusta." Lecz wtem
przyszedł do piwnicy chłop, który usłyszał hałas lisich skoków. Lis, gdy
go zobaczył, wyskoczył jednym susem przez dziurę. Wilk chciał podążyć za
nim, lecz upasł się tak, że nie mógł się przecisnąć i utknął. Chłop zaś
przyszedł z kijem i zatłukł go na śmierć. A lis skakał sobie odtąd
wesoło po lesie i się cieszył, że nie było już łasucha.
