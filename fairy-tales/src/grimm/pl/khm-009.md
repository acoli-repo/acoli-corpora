# author: Gebrüder Grimm
# source: tbc
# url: https://www.grimmstories.com/pl//grimm_basnie/bajka_o_dwunastu_braci
# note: copyright of translation tbc

## Dwunastu Braci 

Był sobie ongiś król i królowa, żyli sobie razem w pokoju i mieli
dwanaścioro dzieci, a byli to sami chłopcy. Rzekł więc król do swej
żony: "Jeśli trzynaste dziecko, które wydasz na świat, będzie
dziewczynką, niechaj umrze dwunastka chłopców, aby jej bogactwo było
wielkie, a królestwo przypadło tylko jej samej." Kazał zrobić dwanaście
trumien, a były one już wypełnione wiórami i w każdym leżała pośmiertna
poduszeczka, i kazał je zanieść do zamkniętej izby, potem królowej dał
klucz i rozkazał, by nikomu o tym nie mówiła.

Matka siedziała cały dzień i biadała, także najmniejszy syn, który
zawsze był przy niej, a któremu nadała biblijne imię Beniamin, rzekł do
niej: "Droga matko, czemu jesteś taka smutna?"

"Najdroższe dziecko," odpowiedziała, "nie wolno mi tego tobie
powiedzieć." Lecz on nie dawał jej spokoju, aż poszła i tworzyła ową
izbę i pokazała dwanaście wypełnionych trocinami trumien." Rzekła
potem: "Mój najdroższy Beniaminie, te trumny ojciec kazał zrobić dla
ciebie i twoich jedenastu braci, bo jeśli na świat wydam dziewczynkę,
wszystkich was zabiją i w nich pogrzebią." A gdy to mówiąc szlochała,
pocieszała ją syn i rzekł: "Nie płacz, droga matko, jakoś damy sobie
radę, uciekniemy."

Ona jednak rzekła: "Idź z jedenastką swoich braci do lasu, a jeden
niech zawsze siada na najwyższym drzewie, jakie znajdziecie, i niech
czuwa i patrzy na wierzę w tym zamku. Jeśli urodzę synka, wywieszę białą
chorągiew, wtedy będziecie mogli wrócić. Jeśli urodzę córeczkę, wywieszą
czerwoną chorągiew, a wtedy uciekajcie, jak szybko umiecie, i niech
dobry Bóg was strzeże. Co noc będę wstawać i modlić za wami, zimą, by
grzał was ogień, latem, byście nie sczeźli w gorączce."

Pobłogosławiła ich i wyszli w las. Jeden czuwał nad drugim, siedział na
najwyższym dębie i patrzył na wieżę. Gdy minęło jedenaście dni i
przyszła kolej na Beniamina, ujrzał, że wywieszono chorągiew, ale nie
była biała, była czerwona jak krew, niosła wieść, że mają umrzeć. Gdy
bracia to usłyszeli, rozgniewali się i rzekli: "Przez jedną dziewczynę
mamy cierpieć śmierć! Przysięgamy, że się zemścimy, gdzie tylko spotkamy
dziewczynę, popłynie czerwona krew."

Poszli potem głęboko w las, a w samym środku, gdzie było najciemniej,
znaleźli mały zaklęty domek, który stał pusty. Rzekli więc: "Tutaj
zamieszkamy, a ty, Beniaminie, ty jesteś najmłodszy i najsłabszy, ty
zostaniesz w domu i będziesz gospodarzył, my zaś pójdziemy po
jedzenie." Ruszyli w las i ustrzelili zajęcy, dzikich saren, ptactwa i
gołąbków, a co było do jedzenia, zanieśli Beniaminowi, musiał im to
przyrządzić, by mogli zaspokoić głód. W domku tym żyli razem dziesięć
lat, a czas im się nie dłużył.

Córeczka, którą powiła ich matka, królowa, podrosła, jej serce było
dobre, lico piękne, a na czole miała złotą gwiazdę. Pewnego razu, w
czasie wielkiego prania ujrzała dwanaście męskich koszul i zapytała swej
matki: "Czyich jest tych dwanaście koszul, na ojca są dużo za małe?"
Odpowiedziała więc z ciężkim sercem: "Drogie dziecko, należą do twoich
dwunastu braci." A dziewczynka rzekła: "A gdzie jest moich dwunastu
braci, nigdy o nich nie słyszałam." Odpowiedziała: "Bóg wie, gdzie są,
błądzą gdzieś po świecie." Za rękę wzięła dziewczynkę, otworzyła jej
pokój i pokazała na dwanaście trumien wypełnionych trocinami z
pośmiertnymi poduszkami. "Te trumny," rzekła "przeznaczony były dla
twoich braci, lecz potajemnie uciekli, zanim się urodziłaś," i
opowiedziała jej, jak wszystko się wydarzyło. A dziewczynka rzekła:
"Droga matko, nie płacz, pójdę i poszukam moich braci."

Wzięła dwanaście koszul i odeszła prosto do wielkiego lasu. Szła cały
dzień, a wieczorem doszła do zaklętego domku. Weszła do środka i zastała
młodego chłopaka, który zapytał: "Skąd przychodzisz i dokąd idziesz?,"
i dziwił się, że była tak piękna, nosiła królewskie szaty i miała
gwiazdę na czole. Ona zaś odrzekła: "Jestem królewną i szukam moich
dwunastu braci, pójdę, dokąd sięga niebieskie niebo, aż ich znajdę."
Pokazała mu też dwanaście koszul, które do nich należały. Beniamin
ujrzał, że to jego siostra, i rzekł: "Jestem Beniamin, twój najmłodszy
brat." I zaczęła płakać z radości i Beniamin też, ucałowali się, tulili
jedno do drugiego z wielkiej miłości. Potem rzekł: "Droga siostro, jest
jedno "ale," umówiliśmy się, że każda dziewczyna, jaką spotkamy, musi
umrzeć, bo przez dziewczynę musieliśmy opuścić nasze królestwo." Ona
zaś rzekła: "Chętnie umrę, jeśli tylko mogę wybawić moich dwunastu
braci."

"Nie," odpowiedział, "Nie możesz umrzeć, siedź pod tą kadzią, aż
przyjdzie jedenastu braci, a wtedy dogadam się z nimi." Tak też
zrobiła, a gdy nastała noc, przyszli pozostali z polowania, posiłek już
był gotów. Gdy siedzieli przy stole i jedli, zapytali: "Co nowego?"
Beniamin odrzekł: "Nie wiecie?"

"Nie," odpowiedzieli. "Ona zaś mówił dalej: "Byliście w lesie, a ja
zostałem w domu i wiem więcej od was."

"Więc opowiedz nam," zawołali, a on odpowiedział: "Przyrzekniecie mi,
że nie zabijecie pierwszej dziewczyny, jaką spotkacie?"

"Tak, zawołali wszyscy, "niech cieszy się laską, opowiadaj wreszcie."
Rzekł więc: "Nasza siostra tu jest," podniósł kadź, a królewna wyszła
w swych królewskich szatach ze złotą gwiazdą na czole, a była taka
piękna i delikatna. Ucieszyli się wszyscy, uwiesili się u jej szyi,
całowali ją i kochali z całego serca.

I tak została z Beniaminem i pomagała mu w pracy. Jedenastka ruszała w
las, łowiła dzikiego zwierza, sarny, ptactwo i gołąbki, aby mięli co
jeść, a siostra i Beniamin troszczyli się o to, by było wszystko
przyrządzone. Szukała drewna do gotowania i ziół do warzyw, stawiała
garnki na ogień, a posiłek zawszy był gotów, gdy wracało jedenastu.
Dbała też o porządek w domku, łóżeczka ścieliła pięknie biało i czysto,
a bracia zawsze byli radzi i żyli z nią w wielkiej jedności.

Pewnego razu oboje przygotowali wspaniałą ucztę, a gdy wszyscy byli
razem, usiedli, jedli i pili i byli pełni radości. Za zaklętym domkiem
był mały ogródek, stało w nim dwanaście kwiatów lilii, które nazywa się
też studentami, chciała sprawić Braciom radość i zerwała dwanaście
kwiatów myśląc o tym by je dać każdemu przy jedzeniu. Gdy jednak zerwała
kwiaty, w tym samym momencie dwunastu braci zamieniło się w dwunastu
kruków i odleciało ponad lasem, dom wraz ogrodem także zniknął. Biedna
dziewczyna została sama w dzikim lesie, a gdy się rozejrzała, stała koło
niej stara kobieta, która rzekła: "Moje dziecko, coś ty zrobiła?
Dlaczego nie pozwoliłaś rosnąć dwunastu kwiatom? To byli twoi bracia, a
teraz na zawsze zmienili się w kruki." Dziewczyna rzekła w płaczu:
"Nie ma środka by ich wybawić?"

"Nie," rzekła stara, "nie ma takiego na całym świecie, chyba że
jeden, tak trudny do spełnienia, że ich w ten sposób nie uwolnisz, bo
musisz milczeć przez siedem lat, nie wolno ci mówić ani się śmiać,
wypowiesz jedno jedyne słowo, choćby brakło godziny do siedmiu lat,
wszystko będzie daremne, a twoich braci zabije owo słowo."

Dziewczynka rzekła w swoim sercu: Jestem pewna, że wybawię swoich braci,
i poszła i szukała wysokiego drzewa, usiadła na nim i przędła, nie
mówiła i nie śmiała się. Zdarzyło się, że w lesie tym polował król,
który miał wielkiego charta, ten zaś podbiegł był do drzewa, na którym
siedziała dziewczyna, skakał dookoła warczał i szczekał w górę.
Przyszedł tedy król i ujrzał piękną królewnę ze złotą gwiazdą na czole,
a tak był zachwycony jej urodą, że zawołał, czy nie zechciałaby zostać
jego żoną. Nie odpowiedziała, tylko skinęła nieco głową, Sam wszedł na
drzewo i ją zniósł, posadził ją na konia i zawiózł do domu.

Wesele świętowano z wielkim przepychem i radością, lecz pani młoda nie
mówiła i nie śmiała się.

Gdy już przeżyli razem parę lat w szczęściu, matka króla, która była złą
kobietą, zaczęła zniesławiać młodą królową, i tak rzekła do króla: "To
podła żebraczka, przyprowadziłeś ją do domu, kto wie, co za bezbożne
sztuki czyni. Nawet jeśli jest niema i nie umie mówić, to mogłaby się
śmiać, kto się zaś nie śmieje, ten ma nieczyste sumienie." Król nie
chciał zrazu w to wierzyć, ale stara nie ustawała w tym i oskarżała ją o
wiele złych rzeczy, także król w końcu dał się przekonać i skazał ją na
śmierć.

Rozpalono na podwórcu wielki ogień, w nim miała być spalona, a król stał
z góry przy ogniu i patrzył zapłakanymi oczyma, bo wciąż ją kochał. A
gdy już była przywiązana do słupa, a ogień lizał swym czerwonym jęzorem
jej szaty, właśnie w tej chwili minęło siedem lat. W powietrzu dał
słyszeć się trzepot, przybyło dwunastu kruków opadając w dół, a gdy
dotknęli ziemi, zmienili się w dwunastu braci, których ona wybawiła.
Roznieśli ogień, ugasili płomienie, uwolnili swą ukochaną siostrę,
całowali ją i tulili.

A że mogła już otworzyć usta i wolno jej było mówić, opowiedziała
królowi, dlaczego była niema i nigdy się nie śmiała. Król ucieszył się,
gdy usłyszał, że jest niewinna, a kochali się wszyscy w jedności aż do
śmierci. Złą macochę postawiono przed sądem, wsadzono ją do beczki z
wrzącym olejem i jadowitymi żmijami, i umarła straszną śmiercią.
