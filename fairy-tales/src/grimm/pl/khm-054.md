# author: Gebrüder Grimm
# source: tbc
# url: https://www.grimmstories.com/pl//grimm_basnie/tornister_czapeczka_i_rog
# note: copyright of translation tbc

## Tornister, kapelusik i rożek 

Było kiedyś trzech braci, a popadali oni w coraz głębszą biedę. Gdy
nędza ich była już tak wielka, że cierpieli głód i nie mieli czego
przegryźć, rzekli: "Nie może być tak dłużej. Będzie lepiej, jak ruszymy
w świat szukać szczęścia."

Ruszyli więc w drogę, a przeszli już wiele dalekich dróg i niejedno
ździebełko trawy podeptali, lecz szczęście ciągle ich nie spotykało.
Pewnego dnia doszli do wielkiego lasu, a po jego środku stała góra, gdy
zaś podeszli bliżej, zobaczyli, że owa góra była cała ze srebra.
Najstarszy rzekł tedy: "Znalazłem już szczęście, którego sobie
życzyłem, większego nie pragnę." Zabrał z tego srebra, ile tylko mógł
unieść, zawrócił i poszedł z powrotem do domu. Pozostali dwaj jednak
rzekli: "Do szczęścia trzeba na więcej niż tylko srebro," nie ruszyli
go i poszli dalej.

Gdy już tak szli kolejnych parę dni, doszli do góry, a była ona cała ze
złota. Drugi brat stanął, pomyślał, lecz nie miał w sobie pewności.

"Co mam robić?" rzekł. "Mam zabrać tyle złota, żeby mi starczyło do
końca życia, czy mam iść dalej?" W końcu postanowił, napełnił kieszenie
ile wlazło, powiedział swemu bratu Bądź Zdrów i poszedł do domu.

Trzeci jednak rzekł: "Srebro u złoto, mnie to nie rusza: Nie wyrzeknę
się mojego szczęścia, być może jest mi przeznaczone coś lepszego."
Poszedł dalej, a gdy szedł już trzy dni, dotarł do lasu, który był
jeszcze większy niż poprzedni i zdawał się nie mieć końca. A że nie
znalazł nic do jedzenia ni picia, bliski był śmierci. Wszedł tedy na
wysokie drzewo, by na górze spróbować dojrzeć końca lasu, lecz jak
daleko okiem sięgnął, nie widział nic prócz wierzchołków drzew.
Postanowił więc z drzewa zejść, a że głód go dręczył, pomyślał: Gdybym
tylko mógł nasycić ciało. Gdy zszedł, ujrzał ze zdziwieniem, że pod
drzewem stoi stół, suto zastawiony jadłem, którego woń unosiła się jemu
naprzeciw. "Tym razem," rzekł, "moje życzenie spełniło się na czas,"
i nie pytając, kto jadło przyniósł i ugotował, zbliżył się do stołu i
jadł ochoczo, aż zaspokoił głód. Gdy skończył, pomyślał: Byłoby szkoda
taki zostawić taki przedni obrusik, by niszczał w lesie. Złożył go więc
starannie i schował. Potem ruszył dalej, a wieczorem, gdy głód znów go
trawił, chciał wystawić na próbę swój obrusik, rozłożył go i rzekł:
"Życzę sobie, byś znowu zastawiony był dobrym jadłem," a ledwo
życzenie wyszło z jego ust, stało na nim tak wiele mis najprzedniejszego
jadła, ile tylko zmieścić się mogło. "Widzę już," rzekł, "widzę już w
jakiej kuchni gotuje się dla mnie, jesteś mi milszy niźli góra srebra i
złota," dojrzał bowiem, to jego ObrusikuZastawSię wszystko to sprawił.
Schował go delikatnie i schludnie do swego tobołka i ruszył w drogę do
domu.

Nie zaszedł daleko, gdy spotkał jeźdźca. Był od uzbrojony po zęby,
spojrzał groźnie i rzekł doń: "Jazda, przyjacielu, dawaj mi tu kawał
chleba, czy co tam masz na drogę w swoim tobołku." Chłopak jednak
odparł: "Jeśli jesteście głodni, na miłość Bożą, podzielę się z wami"
Wyciągnął potem obrusik z tobołka, rozłożył na ziemi i rzekł: "Obrusiku
zastaw się" Wnet stanęło przed nimi gotowane i pieczone, a było tak
ciepłe, jakby właśnie przyszło z kuchni. Wojak zrobił wielkie oczy, nie
kazał się długo prosić, zsiadł z konia skorzystał z okazji i wsuwał do
gęby coraz większe kęsy, gdy już pojedli, jeździec uśmiechnął się i
rzekł: "Słuchaj, twój obrusik zdobył u mnie poklask, to by było coś dla
mnie, na moich wyprawach wojennych, gdzie nikt mi dobrze nie gotuje.
Proponuję zamianę, tam u siodła wisi tornister. Jest stary i niepozorny,
lecz tkwią w nim cudowne moce. Gdy zapukać z tej strony, przybędzie sto
tysięcy ludzi piechoty i konno, gdy zapuka się z drugiej strony, nadejdą
rozmaici muzykanci. Jeśli dasz mi obrusik, jest twój."

"Niechaj będzie," rzekł chłopak, 2jeśli nie może być inaczej, to się
zamienimy," dał jeźdźcy obrusik, zdjął z siodła tornister, przewiesił
go i się pożegnał. Gdy uszedł kawałek drogi, chciał wypróbować cudowne
moce swego tornistra i zapukał. Wnet stanęło przed nim sto tysięcy ludzi
piechoty i konno, a ich wódz rzekł "Czego pragnie mój pan i władca?"

"Pospieszcie za jeźdźcą i zażądajcie z powrotem mojego obrusika."

Skręcili w lewo, a nie trwało wcale długo, gdy przynieśli czego żądał, a
co zabrali jeźdźcy nie pytając wiele. Kazał im potem odejść i poszedł
dalej.

Wędrował potem dzielnie za swoim nosem dobrą chwilę, gdy zobaczył, jak
drogą nadjeżdża drugi jeźdźca, też był strasznie uzbrojony, a zażądał
tego, co poprzedni. Chłopak miał mu dać jeść. Rozłożył więc swój obrusik
i zaprosił bohatera, by zsiadł z konia i razem się posilili. Po jedzeniu
jeździec rzekł: "W mojej torbie przy siodle mam stary sfatygowany
kapelusik. Ma on taką dziwną właściwość: Gdy się go nałoży i obróci na
głowie, wyjadą armaty jakoby dwanaście wyjechało jedna obok drugiej i
wszystko roztrzaskają, że nikt się przed nimi nie uchroni. Oddam to za
twój obrusik.

"Da się tego słuchać," odpowiedział, wziął kapelusik, włożył na głowę,
a swój obrusik zostawił. Ledwo jednak uszedł kawałek, zapukał w swój
tornister, a jego żołnierze musieli obrusik odebrać. Jedno do drugiego,
pomyślał, a mi się wciąż zdaje, jakoby mojej szczęście jeszcze się nie
kończyło. Jego myśli go też nie oszukały.

Gdy uszedł już kawałek, spotkał trzeciego jeźdźcę, który nie inaczej od
poprzednich zażądał od niego jedzenia. Dał mu jeść ze swego obrusika, a
jeźdźcy smakowało to tak bardzo, że na odchodne zaoferował mu w zamian
rożek, który miał właściwości całkiem inne od kapelusika. Gdy się w
niego dmuchało, waliły się wszelkie mury i twierdze na kupę. Chłopak dał
mu wprawdzie za to obrusik, lecz jego drużyna musiała wkrótce go
odebrać, tak że w końcu miał tornister, kapelusik i rożek.

"Teraz," rzekł, "jestem gość co się zowie, czas już wracać do domu i
zobaczyć, jak idzie braciom."

Gdy dotarł do domu, jego bracia zbudowali sobie za srebro i złoto piękny
dom i stali się bogatymi kupcami. Wstąpił do nich, ale że przyszedł w na
wpół podartym surducie, z nędznym kapelusikiem na głowie i starym
tornistrze na plecach, dziwili się, że tak mało zyskał na swojej
wędrówce. Był jednak ich rodzonym bratem, umiłowali się nad jego nędzą,
obdarowali go suto, żeby mógł żyć z tego do końca życia. On jednak
rzekł: "Drodzy bracia, jeśli nie jesteście zbyt dumni i się mną nie
gardzicie, zapraszam was dzisiaj na ucztę, by uczcić nasze spotkanie."
Oni zaś złajali go i rzekli: "Chcesz na raz przejeść, co ci daliśmy?"
On jednak nie popuszczał i prosił ich coraz bardziej, by z nim zjedli,
zgodzili się więc w końcu. Kazał im usiąść do stołu, zrobili to i kiwali
głowami, bo nie stała na nim żadna misa. On zaś wziął swój obrusik,
rozłożył go i rzekł swoje słowa, a w jednej chwili stół stał pełen
najprzedniejszych potraw: smażonych, gotowanych, pieczonych, do tego
wszelkie gatunki wina, tak pyszne, że na królewskim stole lepszych nie
było. Bracia wołali "ach" i "och, to ci dopiero, nie jesteś taki
biedny, jaki surdut pokazujesz," raczyli się zadowoleni i niczego om
nie brakło. Ich gospodarz zaś wziął swój tornister i puknął w jedną ze
stron. Naschodziło się grajków i grali najwspanialszą muzykę. Potem
puknął z drugiej strony, komenderował swoją setką tysięcy żołnierzy,
którzy musieli, jak często trzej bracia pili, strzelać do wiwatu ze
wszystkich rur.

Usłyszał to król, który mieszkał cztery mile stamtąd. Pomyślał sobie, że
nadciąga wróg, dlatego też posłał swego trębacza, by sprawę wybadał i
doniósł mu, co ów hałas oznacza. Trębacz poszedł i opowiedział swojemu
królowi, że trzej bracia świętują swoje spotkanie i dobrze się razem
bawią. Król kazał zaprzęgać i sam tam pojechał, bo nie dawało mu
spokoju, że zwykli ludzie komenderują żołnierzami na swojej uczcie,
dokładnie tak jak wielki pan. Gdy dojechał, przywitano go uprzejmie i
poproszono, by zasiadł do stołu i z nimi się raczył. Zrobił to też, a
zawsze gdy jakaś misa była pusta, na jej miejscu stawała nowa, a wino w
dzbanach nigdy się nie kończyło. Spodobało się to królowi tak bardzo, że
postanowił, iż musi mieć taki obrusik. Zaproponował w zamian ziemię i
wielką część swojego skarbu. Chłopak jednak, do którego obrusik należał,
nie chciał go oddać za żadne skarby tego świata. Rzekł więc król: "Nie
oddasz po dobroci, to wezmę siłą," zdjął obrusik ze stołu, wsiadł do
swej karocy i rozkazał stangretowi jechać tak szybko, że koniom spod
kopyt sypał się ogień. W zamku kazał zamknąć wszystkie drzwi i bramy,
dał rozkaz, by, jeśli przyjdzie chłopak, do którego obrusik należy, mają
go nie wpuszczać, lecz dać dwadzieścia batów po garbie. Niedługo potem
też się zjawił, przed króla go nie puścili, musiał odejść żałośnie
potłuczony z siniakami.

Popadł w gniew, zapukał w tornister, aż stanęło przed nim sto tysięcy w
rządku, rozkazał im otoczyć zamek króla. Król posłał kapitana ze swoimi
zastępami przeciw niemu, by przepędził z miasta nieproszonego gościa.
Lecz sto tysięcy odparło kapitana z jego ludźmi, że musieli uchodzić z
zakrwawionymi nosami. Król rzekł: "Tego typka da się jeszcze
okiełznać," i wysłał następnego dnia jeszcze większe zastępy przeciw
niemu, lecz tym razem zdziałali jeszcze mniej. Chłopak obrócił parę razy
kapelusika na głowie: Poczęły spadać ciężkie pociski, ludzie króla
zostali pobici i przepędzeni.

"Teraz nie będzie pokoju," rzekł, "nim król nie odda mi za żonę
swojej córki i w jego imieniu nie będę panował w całym królestwie."
Kazał to obwieścić królowi, a ten rzekł do swej córki: "Przymus to
twardy orzech, ale cóż pozostaje mi innego, niż to bym uczynił, czego
żąda? Jeśli chcę mieć pokój i zachować koronę na głowie, muszę cię
oddać."

Świętowano więc weselisko, a chłopak odzyskał swój obrusik, a prócz tego
miał jeszcze królewnę. Król był naprawdę smutny, jeszcze smutniejsza
była królewna, że jej mąż był podłego stanu, nosił nędzny kapelusik,
przewieszony miał stary tornister. Chętnie by się go pozbyła, myślała
więc dzień i noc, jak tego dokonać. Myślała sobie: Czy jego moc tkwi w
tornistrze? Zaczęła więc udawać miłą, a gdy jego serce zmiękło, rzekła:
"Gdybyś tylko odstawił ten tornister, tak cię oszpeca, że muszę się
ciebie wstydzić."

"Drogie dziecko," rzekł, "ten tornister to mój największy skarb, jak
długo go mam, nie boję się żadnej potęgi na tym świecie" i zdradził
jej, jakimi cudownymi mocami był obdarzony. Objęła go za szyję, jakby
chciała go pocałować, zdjęła chyżo tornister z pleców i z nim uciekła.

Gdy tylko była sama, zapukała w niego i rozkazała wojakom, by pojmali
swego poprzedniego pana i wyprowadzili go z królewskiego pałacu.
Posłuchali, a fałszywa żona rozkazała, by jeszcze więcej ludzi
przepędziło go z kraju.

Byłby zatem stracony, gdyby nie miał kapelusika. Ledwo wolne były jego
ręce, obrócił go parę razy. Natychmiast poczęły grzmieć pociski i
wszystko rozbiły. Królewna musiała przyjść sama i prosić o łaskę. A że
prosząc wzruszyła go i obiecała poprawę, dał się przekonać i zgodził się
na pokój. Była dla niego miła, udawała, że bardzo go kocha, a po pewnym
czasie tak go ogłupiła, że jej zaufał, nawet gdyby ktoś miał w swojej
mocy tornister, i tak nie mógłby mu nic zrobić, jak długo miał jeszcze
stary kapelusik. Gdy znała już tą tajemnicę, poczekała aż zasnął, potem
zabrała mu kapelusik i kazała go wyrzucić na ulicę.

Ale został mu jeszcze rożek, w wielkim gniewie zadmuchał w niego ze
wszystkich sił. Wnet padły wszystkie mury i umocnienia, cały zamek,
zabiły przy tym króla i królewnę, a gdyby nie odstawił rożka i dmuchał
jeszcze troszkę, runęłoby na kupę wszystko, nie zostałby kamień na
kamieniu. Nikt już mu się nie opierał, ogłosił się tedy królem nad całym
królestwem.
