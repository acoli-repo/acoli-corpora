# author: Gebrüder Grimm
# source: tbc
# url: https://www.grimmstories.com/pl//grimm_basnie/bialosniezka_i_rozyczka
# note: copyright of translation tbc

## Śnieżka i Różyczka 

Pewna biedna wdowa żyła samotnie w chałupince, a przed jej domem był
ogród. Stały w nim dwa różane krzewy, jeden nosił róże śnieżnobiałe, a
drugi różane- A miała ona także dwoje dzieci, były jako ten krzew
różany, jedno z nich zwało się Śnieżka, a drugie Różyczka. Były tak
pobożne i dobre, tak robotne i radosne, jak żadna inna dwója dzieci na
świecie. Śnieżka cichsza była i delikatniejsza niż Różyczka. Różyczka
skakała po łąkach i polach, szukała kwiecia i łapała letnie ptaszki,
Śnieżka siedziała zaś w domu przy matce , pomagała jej w gospodarstwie,
albo też jej czytała, gdy nic innego nie było do roboty. Oboje dzieci
kochały się tak, że zawsze trzymały się za ręce, gdy tylko razem
wychodziły, a gdy Śnieżka mówiła: "Nigdy jedna nie zostawi drugiej," a
Różyczka odpowiadała: "Jak długo żyjemy, nie," matka zaś dodawała:
"Co ma jedna, będzie dzielić z drugą." Często same biegały po lesie i
zbierały czerwone borówki, żaden zwierz jednak złego im nie czynił,
schodził się jeno poufale. Zajączek jadł z ich rąk liście kapusty, sarna
skubała trawkę u ich boku, jeleń skakał koło nich wesoło, a ptactwo nie
ruszało się z gałęzi i śpiewało, co tylko umiało. Nieszczęście się ich
nie imało -- gdy zbyt długo zostawały w lesie i zastawała ich w nim noc,
kładły się obok siebie na mchu i spały, aż nastał ranek. Matka wiedziała
o tym i nie była o nie zatroskana. Pewnego razu, gdy przenocowały w
lesie i obudziła je czerwień porannego słońca, ujrzały obok siebie
piękne dziecię w białej, lśniącej szatce. Wstało i spojrzało przyjaźnie,
nic jednak nie rzekło i ruszyło w las. Gdy się rozejrzały, okazało się
że spały bardzo blisko urwiska i z pewnością do niego by wpadły, gdyby
uszył w ciemności tych parę kroków dalej. Matka rzekła im, iż musiał to
być anioł, który czuwa nad dobrymi dziećmi.

Śnieżka i Różyczka utrzymywały chałupkę matki w takiej czystości, że
miło zajrzeć do środka. Latem różyczka troszczyła się o dom i każdego
ranka stawiała matce, nim ta wstała, bukiet kwiatów przed łóżkiem, a w
nim po każdym z krzewów róż. Zimą ogień rozpalała Śnieżka i wieszała na
nim kocioł, kocioł zaś był z mosiądzu, lśnił jednak jak złoto, tak był
wyszorowany. Wieczorem, gdy padały płatki, mawiała matka: "Idź,
Śnieżko, zasuń rygle," a potem siadały przy piecu, matka zaś brała
okulary i czytała z wielkiej księgi, a obie dziewczynki słuchały,
siedziały i przędły, obok nich na ziemi leżało jagnię, a za nimi na
drążku siedział biały gołąbek, a głowę trzymał pod skrzydełkiem.

Pewnego wieczoru, gdy ufnie siedziały sobie razem, zapukał ktoś do
drzwi, jakby chciał by go wpuszczono. Matka rzekła: "Szybko, Różyczko,
otwórz, to pewnie jakiś wędrowiec szuka schronienia." Różyczka poszła i
odsunęła rygiel myśląc, że to jakiś biedak, lecz nie był to biedak, a
niedźwiedź, który wystawił przez drzwi swą grubą i czarną głowę.
Różyczka głośno krzyknęła i uskoczyła w tył, jagnię głośno zabeczało,
gołąbek zatrzepotał skrzydełkami, a Śnieżka schowała się za matczyne
łóżko- Wtem niedźwiedź zaczął mówić i rzekł: "Nie bójcie się, nic wam
nie zrobię, za wpół zamarzłem i chcę się u was jeno troszkę ogrzać." --
"Biedny niedźwiedziu," rzekła matka, "połóż się przy ogniu i tylko
uważaj by się futro nie zapaliło." Potem zawołała: "Śnieżko, Różyczko,
wyjdźcie, Niedźwiedź nic wam nie zrobi, mówi to szczerze." Wyszły więc
obie, a powolutku za nimi powychodziły i jagnię i gołąbek nie trwożąc
się przed nim. Niedźwiedź rzekł: "Dzieci, wytrzepcie mi śnieg z
futra," a one przyniosły miotłę i zamiotły niedźwiedzie futro do
czysta, on zaś wyciągnął się przy ogniu i mruczał zadowolony błogo. Nie
trwało długo, a zrobiły się ufne i wyprawiały swawole z niezdarnym
gościem. Futro targały mu rękoma, stawiały nóżki na jego grzbiecie,
toczyły nim tam i z powrotem, albo brały leszczynową witkę i go tłukły,
a gdy zamruczał, śmiały się. Niedźwiedź z chęcią pozwalał im na to, a
gdy przesadzały ze swą swawolą, wołał: "Pozwólcie mi żyć, dzieciaki.


Śnieżko, Różyczko, mój los jest ponury,

Zabijesz tego, co przyszedł w konkury.

Gdy nadszedł czas snu i wszyscy poszli spać, rzekła matka do
niedźwiedzia: "W imię Boże, możesz tak leżeć przy piecu, będziesz
bezpieczny od zimna i złej pogody." Gdy tylko począł szarzeć dzień,
dzieci wypuściły go, a on poczłapał przez śnieg do lasu. Od tej pory
niedźwiedź przychodził co wieczór o określonej godzinie, kładł się pod
piecem i pozwalał dzieciom, by się z nim bawiły, ile tylko chciały. A
one tak przywykły do niego, że nie ryglowały drzwi, nim nie przyszedł
ich czarny kompan.

Gdy nadeszła wiosna i zrobiło się zielono, niedźwiedź rzekł pewnego
ranka do Śnieżki: "Musze teraz odejść i nie wolno mi wracać przez całe
lato." -- "Dokąd pójdziesz, drogi niedźwiedziu?" zapytała Śnieżka.
"Muszę iść do lasu strzec moich skarbów przed złymi karłami. Zimą, gdy
ziemia marźnie na kość, muszą pod nią zostać i nie mogą się przebić, ale
teraz, gdy słońce ziemię rozmraża i ogrzewa, przebiją się, wyjdą na
górę, odnajdą i ukradną. Co raz znajdzie się w ich rękach i legnie w ich
pieczarach, nie ujrzy łatwo światła dnia." Śnieżka zasmuciła się
rozstaniem, a gdy otworzyła drzwi i niedźwiedź wyszedł, została przy
drzwiach wspierając się na haku, kawałek zaś jego skóry otworzył się i
zdało się jej, że prześwitywało z niej złoto, nie była jednak tego
pewna. Niedźwiedź pobiegł w pośpiechu i wnet zniknął za drzewami.

Po pewnym czasie matka wysłała dzieci do lasu, by nazbierały chrustu.
Znalazły w nim wielkie, powalone na ziemię drzewo, a przy jego pniu
podskakiwało coś w trawie w górę i w dół, nie mogły jednak rozeznać, co.
Gdy się zbliżyły, ujrzały karła ze starą pomarszczoną twarzą i długą na
łokieć śnieżnobiałą brodą. Koniec brody utkwił w szpalcie drzewa, a mały
skakał tam i tu jak piesek na smyczy i nie wiedział, jak sobie pomóc.
Spojrzał swym czerwonymi ognistymi oczyma na dziewczynki i krzyknął:
"Co tak stoicie! Nie możecie podejść i mi pomóc?" -- "A co ci się
stało, mały ludku?" zapytała Różyczka "Głupia, ciekawska gęś," odparł
karzeł, chciałem narąbać drzewa, by mieć małe drewienka na kuchnię. Przy
grubych kawałkach ta ociupinka strawy dla takich jak ja, co to nie jedzą
tak dużo, jak wy, grubiański i chciwy narodzie, od razu się pali.
Szczęśliwe wbiłem już klin, jakby wszystko szło podług życzenia, ale
przeklęte drzewo było zbyt gładkie i niechcący mi wyskoczył. Drzewo się
zjechało, a ja nie mogłem już wyjąć mojej pięknej, białej brody. Teraz
tak tkwi, a ja nie mogę odejść. Teraz naśmiewają się głupie mleczne
gęby! Fe, ale jesteście ohydne!" Dzieci bardzo się starały, ale nie
mogły wyciągnąć głowy, utkwiła na dobre. "Pobiegnę i sprowadzę ludzi,"
rzekła Różyczka. "Szalone baranie łby," zaterkotał karzeł, "Kto to
woła ludzi, wy dwie to już za dużo. Nic lepszego nie przychodzi wam do
głów?" --"Nie bądź niecierpliwy," rzekła Śnieżka, "zaraz znajdę
jakąś radę," wyciągnęła nożyczki z torby i odcięła koniec brody. Gdy
tylko karzeł poczuł się wolny, chwycił za swój worek, który leżał między
korzeniami drzewa, a wypełniony był złotem, podniósł go i mruknął przed
siebie: "Nieokrzesany naród, odcinacie mi kawałek mojej brody! Niech
wam Kukułka wynagrodzi!" Poczym zarzucił worek na plecy i odszedł nie
patrząc choćby raz na dzieci.

Jakiś czas potem Śnieżka i Różyczka chciały nałowić ryb. Gdy były blisko
strumienia, ujrzały, jakoby coś wielkiego jak szarańcza skakało przy
wodzie, jakby chciało do niej wskoczyć. Podbiegły i rozpoznały karła.
"Gdzie się wybierasz?" rzekła Różyczka, "chyba nie chcesz wejść do
wody?" -- "Aż takim głupcem nie jestem," krzyknął karzeł, "nie
wodzicie, że chce mnie wciągnąć ta przeklęta ryba?" Mały siedział tak i
łowił, na nieszczęście wiatr splątał jego brodę ze sznurem od wędki,
zaraz potem ugryzła ją wielka ryba. Słabemu stworzonku brakło sił, by ją
wyciągnąć. Ryba zyskała przewagę i wciągała karła do wody. Trzymał się
wprawdzie ździebeł trawy i sitowia, ale nie pomagało to wiele, tańczył
jak mu ryba zagrała w ciągłym niebezpieczeństwie, że ryba wciągnie go do
wody. Dziewczynki przyszła w ostatniej chwili, przytrzymały go i
spróbowały uwolnić brodę ze sznurka, niestety daremnie, broda i sznurek
mocno się zaplątały. Nie pozostało nic innego, jak tylko znowu wyciągnąć
nożyczki i odciąć brodę, przy czym karzeł musiał kawałek jej stracić.
Gdy karzeł to ujrzał, krzyknął do nich: "Co to za maniery, szpecić
komuś tak twarz? Nie dość, że obcięłyście ją na dole, to teraz odcinacie
jej najlepszą część. Nie mogę się tak pokazać swojakom. Żebyście musiały
biegać bez zelówek!" Potem chwycił wór pereł, który leżał w trzcinie, i
nie mówiąc słowa, pociągnął go w dal znikając za kamieniem.

Zdarzyło się, że niedługo potem matka wysłała obie dziewczynki do
miasta, by kupiły nici, igły, sznurki i tasiemki. Droga wiodła przez
łąkę, na której tu i tam rozsiane były wielkie kawałki skał. Ujrzały,
jak w powietrzu unosi się wielki ptak, powoli krążył wokół nich, opadał
coraz niżej, aż w końcu usiadł na skale nieopodal. Niedługo potem
usłyszały przeszywający, żałosny krzyk. Podbiegły i ujrzały z
przerażeniem, że orzeł złapał ich starego znajomka -- karła i chce go
porwać. Pełne współczucia dzieci od razu przytrzymały ludka i tak długo
przeciągały się z orłem, aż ten porzucił swój łup. Gdy karzeł otrząsł
się z przerażenia, krzyknął z piskiem: "Nie mogliście delikatniej się
ze mną obejść? Szarpałyście mój cieniutki surducik, wszędzie jest
porwany i podziurawiony, niezdarny i głupkowaty motłochu, jakim
jesteście!" Wziął potem swój worek ze szlachetnymi kamieniami w
wskoczył do swej pieczary między skałami. Dziewczynki przywykły już do
jego niewdzięczności, ruszyły w dalszą drogę i załatwiły swe sprawunki w
mieście. Gdy wracając do domu, znowu trafiły na łąkę, zaskoczyły karła,
który na czystym miejscu wysypał swój worek ze szlachetnymi kamieniami
nie myśląc wcale, że o tak późnej porze może tędy jeszcze ktoś przejść.
Gdy wieczorne słońce świeciło nad lśniącymi kamieniami, połyskiwały i
błyszczały tak cudownie wszelkimi kolorami, że dzieci wstrzymały kroku i
tylko patrzyły. "Co tak stoicie i się gapicie!" krzyknął karzeł, a
jego popielata twarz zrobiła się czerwona jak cynober z gniewu. Łajać
chciał dalej, gdy zadało się słyszeć głośne mruczenie, a z lasu
przyczłapał czarny niedźwiedź. Karzeł podskoczył ze strach, ale nie
udało mu się ujść do swej kryjówki, niedźwiedź już był w jego pobliżu.
Zawołał więc z drżącym sercem: "Drogi pnie niedźwiedziu, oszczędźcie
mnie, oddam wam wszystkie moje skarby patrzcie, te szlachetne kamienie,
które tu leżą. Darujcie mi życie, co wam z takiego małego chudziaczka?
Nawet nie poczujecie mnie między zębami, łapcie lepiej te dwie bezbożne
dzieweczki, do dopiero dla was łasy kąsek, tłuste jak młode przepiórki,
jedzcie je w Imię Boże." Niedźwiedź nie troszczył się o jego słowa,
łapą trzepnął złośliwe stworzenie, a to już się więcej nie ruszyło.

Dziewczynki rzuciły się do ucieczki, ale niedźwiedź zawołał za nimi:
"Śnieżko i Różyczko, nie trwóżcie się, czekajcie, chcę iść z wami."
Poznały jego głos i wstrzymały kroku, a gdy niedźwiedź był przy nich,
odpadła od niego niedźwiedzia skóra i stał tak jako piękny mężczyzna,
przybrany cały w złoto. "Jestem królewskim synem," rzekł, "zaklętym
przez tego bezbożnego karła, który skarby mi ukradł, abym biegał po
lesie jako dziki niedźwiedź, aż wybawi mnie jego śmierć. Teraz otrzymał
zasłużoną karę."

Śnieżka wyszła za niego, Różyczka za jego brata, dzielili między sobą
wielkie skarby, który karzeł zebrał w swej pieczarze. Stara matka żyła
jeszcze długo w spokoju i szczęściu u swych dzieci. Dwa różane krzewy
zabrała ze sobą, stały przed jej oknem i co roku nosiły najpiękniejsze
róże, białe i czerwone.
