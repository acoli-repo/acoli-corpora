# author: Gebrüder Grimm
# source: tbc
# url: https://www.grimmstories.com/pl//grimm_basnie/o_dzielnym_krawczyku
# note: copyright of translation tbc

## O dzielnym krawczyku 

Pewnego letniego poranka siedział krawczyk na swoim stole przy oknie,
dobry miał nastrój i szył co sił. Ulicą szła chłopka i wołała: "Dobry
mus sprzedaję, dobry mus!"

Słodziutko to zabrzmiało w uszach krawczyka. Swą delikatną głowę
wystawił przez okno i zawołał: "Na górę, dobra kobieto, tu pozbędziecie
się towaru."

Kobieta wspięła się trzy piętra do góry ze swoim ciężkim koszem do
krawczyka. Musiała wyłożyć przed nim wszystkie garnki. Oglądał je,
podnosił do góry, trzymał przed nosem aż wreszcie rzekł: "Ten mus musi
być dobry, zważcie mi cztery łuty, dobra kobieto, może być nawet pół
funta jak dla mnie."

Kobieta, która miała nadzieję na dobry utarg, dała mu, czego żądał, ale
odeszła zła pomrukując.

"No, ten mus niechaj Bóg błogosławi," zawołał krawczyk, "a niech
przyda mi sił," przyniósł chleb z szafy, ukroił sobie pajdę przez cały
bochen, na wierzch posmarował mus. "To nie będzie gorzkie,"
powiedział, "ale najpierw niech skończę kaftan, zanim ugryzę."

Położył chleb obok siebie, szył dalej, a z radości robił coraz większe
ściegi. Zapach słodkiego musu doleciał do ściany, gdzie siedziało wiele
much, przyciągał je, że chmarami siadały na chleb. "A kto was
prosił?," rzekł krawczyk odganiając nieproszonych gości. Muchy jednak
nie rozumiały po niemiecku i odgonić się nie dały. Przylatywały za to w
jeszcze większym towarzystwie. Krawczykowi, jak to się mówi, usiadła
wreszcie wesz na wątrobie, wyciągnął z kąta starą szmatę i
"Poczekajcie, ja wam dam!" trzepnął bezlitośnie. Kiedy zabrał szmatę i
policzył, na chlebie nie leżało mniej jak siedem martwych z
wyciągniętymi nóżkami.

"Ale z ciebie zuch!" rzekł i sam podziwiał swoją odwagę. "Całe miasto
musi się o tym dowiedzieć." I w pośpiechu wyciął sobie krawczyk pas i
wyszył na nim wielkimi literami "Siedem za jednym zamachem!"

"Co tam miasto!," mówił dalej, "Niech dowie się cały świat!" A serce
trzęsło się w nim jak ogonek baranka. Krawiec zawiązał pas wokół siebie,
chciał pójść w świat, bo sądził, że warsztat jest zbyt mały jak na jego
odwagę. Zanim ruszył, przeszukał dom, czy nie ma w nim nic, co mógłby
zabrać ze sobą. Nie znalazł nic prócz starego sera, który schował. Przed
bramą zobaczył ptaka, który zaplątał się w krzaki, schował go do torby
razem z serem.

Cały świat złożył dzielnie u swych nóg, a ponieważ był lekki i chyży,
nie czuł zmęczenia. Droga prowadziła go na górę, a gdy doszedł już do
najwyższego szczytu, siedział tam potężny olbrzym i rozglądał się powoli
wokół siebie. Krawczyk podszedł do niego dzielnie, zagadnął go i rzekł:
"Dzień dobry, kamracie! Co tak siedzisz i patrzysz w daleką drogę?
Właśnie ruszyłem w świat i chcę się spróbować. Chcesz iść ze mną?"

Olbrzym spojrzał na krawczyka z pogardą i rzekł: "Ty dziadygo! Ty
nędzniku!"

" A to ci dopiero!," odrzekł krawczyk i rozpiął surdut pokazując
olbrzymowi pas. "Tu możesz sobie przeczytać, co ze mnie za człek."

Olbrzym czytał "Siedem za jednym zamachem" i myślał, że chodzi o
ludzi, których krawczyk pozabijał. Nabrał troszeczkę szacunku przed
małym człowieczkiem. Ale chciał go najpierw sprawdzić, wziął kamień i
ścisnął go, że aż woda kapać poczęła.

"Zrób to co ja," rzekł olbrzym, "jeśli siły ci starczy."

"Tylko tyle?," powiedział krawczyk? "to dla takich jak ja, dziecinna
zabawa," chwycił za torbę, wyjął kawałek miękkiego sera i ścisnął aż
pociekł sok. "Ujdzie?," rzekł, "Było troszkę lepiej?"

Olbrzym nie wiedział, co powiedzieć, lecz wciąż nie wierzył małemu
człowieczkowi. Podniósł zatem kamień i rzucił tak wysoko w górę, że
ledwo można go było dojrzeć oczami.

"No, kurczaczku, zrób to samo."

"Dobry rzut," rzekł krawiec, "ale ten kamień w końcu spadł na ziemię.
A ja rzucę Ci takiego, że nigdy nie wróci." Chwycił za torbę, wziął
ptaszka i rzucił go w górę.. Ptaszek, rad z wolności, wzbił się wysoko,
odleciał i już nie wrócił. "Jak ci się podoba ta sztuczka, kamracie?"
zapytał krawiec.

"Rzucać umiesz," rzekł olbrzym, "ale zobaczmy, czy umiesz unieść coś
porządniejszego." Poprowadził krawczyka do wielkiego dębu, który
powalony leżał na ziemi i rzekł. "Jeśli starczy ci siły, pomóż mi
wynieść to drzewo z lasu."

"Chętnie," odpowiedział mały człowiek, weź jeno pień na plecy, a ja
poniosę gałęzie i konary., to jest przecież najcięższe."

"Olbrzym wziął na plecy pień, a krawiec usiadł na gałęzi. Olbrzym,
który nie mógł się obejrzeć, musiał nieść całe drzewo i jeszcze
krawczyka na górze. Siedział z tyłu wesoły i w dobrym nastroju, gwizdał
sobie pioseneczkę "Jechało sobie trzech krawców przez bramę," jakby
noszenie drzew naprawdę było dziecinną zabawą. Olbrzym ciągnął drzewo
spory kawałek, ale w końcu już nie mógł i rzekł: "Słuchaj, muszę puścić
drzewo." Krawiec szybko zeskoczył, chwycił drzewo obiema rękami, jakby
go niósł i rzekł do olbrzyma: "Taki z ciebie chłop na schwał, a nie
możesz unieść drzewa."

Dalej poszli razem, a gdy przechodzili obok wiśni, olbrzym chwycił za
koronę drzewa, gdzie rosły najdorodniejsze owoce, ugiął ją, podał
krawczykowi do ręki aby sobie pojadł. Ale krawczyk był zbyt słaby by
utrzymać drzewo, więc kiedy olbrzym je puścił, drzewo poszło do góry, a
krawiec poszybował w powietrze. Kiedy spadł bez szkody na ziemię, rzekł
olbrzym: "Co jest? Nie masz siły potrzymać tego lichego badyla?"

"Sił mi nie brak," odpowiedział krawczyk, "myślisz że to kłopot dla
kogoś, kto zabił siedem za jednym zamachem?" Skoczyłem przez drzewo, bo
myśliwi strzelali w krzaki. Skacz jak ja, jeśli potrafisz."

Olbrzym spróbował, ale nie mógł przeskoczyć drzewa, zawisł jeno na
gałęziach, krawczyk zachował więc przewagę."

Olbrzym rzekł: "Jeśli odwagi ci nie brak, to chodź do naszej groty i
przenocuj u nas."

Krawiec przystał na to i poszedł za nim. Gdy doszli do groty, siedziały
tam inne olbrzymy przy ogniu, a każdy trzymał w ręku pieczoną owcę i ją
jadł. Krawczyk rozejrzał się i pomyślał: "Dużo tu wszystko większe niż
w moim warsztacie.

Olbrzym pokazał mu łóżko i rzekł, że ma się położyć i wyspać. Dla
krawczyka łóżko było jednak zbyt wielkie i nie położył się w nim, lecz
wcisnął się w jakiś kąt. Gdy nadeszła północ, olbrzym myślał, że
krawczyk leży w głębokim śnie, wstał więc, wziął żelazny pręt i jednym
uderzeniem przeciął łóżko na pół i sądził już, że ukatrupił małą gnidę.
Wczesnym rankiem olbrzymy poszły do lasu, a o krawczyku całkiem
zapomnieli. Wtem się zjawił radosny i zuchwały. Olbrzymy wystraszyły
się, że ich pozabija i uciekły w wielkim pośpiechu.

Krawczyk szedł dalej, zawsze za czubkiem swojego nosa. Po długiej
wędrówce trafił do pewnego królewskiego pałacu, a ponieważ zmęczony był
okrutnie, położył się w trawie i zasnął. Kiedy tak leżał, przyszli
ludzie, obejrzeli go ze wszystkich stron i przeczytali na pasie:
"Siedem za jednym zamachem."

"Ach, powiedzieli, "Czego szuka ten wojenny bohater w środku pokoju?
To musi być potężny pan."

Poszli i opowiedzieli wszystko królowi, bo myśleli, że kiedy wybuchnie
wojna, będzie to ważny i użyteczny człowiek, którego nie można wypuścić
za wszelką cenę. Królowi spodobała się rada i posłał jednego ze swych
dworzan do krawczyka, by mu zaproponował królewską służbę, kiedy się
obudzi.

Poseł stał przy śpiochu i czekał, aż przeciągnie wszystkie członki i
otworzy oczy, w końcu przekazał mu ofertę.

"Właśnie dlatego tu przybyłem," odpowiedział krawczyk, "jestem gotów
wstąpić w służbę królowi" Tak więc został przyjęty z honorami,
przydzielono mu też wyjątkowe mieszkanie.

Wojacy byli jednak krawczykowi nieprzychylni i życzyli sobie, by był
gdzieś o tysiące mil dalej.

"Co to będzie," mówili między sobą, "Jeśli dojdzie z nim do swary,
gdy przyłoży, padnie siedmiu za jednym zamachem. Nikt z nas nie stawi mu
w walce czoła."

Postanowili więc, że wszyscy pójdą do króla i poproszą o zwolnienie ze
służby."

"Nie jesteśmy stworzeni," powiedzieli, "by równać się, człowiekowi,
który pobije siedmiu na raz."

Król był smutny, że z powodu tego jednego, straci swe wierne sługi i
życzył sobie, by jego oczy nigdy go nie ujrzały. Chętnie by się z nim
rozstał, ale się bał, że wymorduje cały jego lud i sam zasiądzie na
tronie. Zastanawiał się długo, aż wreszcie znalazł radę. Wysłał posłańca
do krawczyka i kazał mu powiedzieć, że ponieważ jest tak wielkim
bohaterem, składa mu propozycję. W lesie jego kraju, usadowiło się dwóch
olbrzymów, którzy rabunkiem, mordem i ogniem sieją zniszczenie. Nikt nie
może się do nich zbliżyć nie wystawiając się jednocześnie na
niebezpieczeństwo utraty życia. Jeśliby zwyciężył obu i ich zabił,
oddałby mu swą córkę za żonę i pół królestwa w posagu, a dla wsparcia
wyśle mu jeszcze stu jeźdźców

"To by było coś dla człowieka jak ty," pomyślał krawczyk, nie
codziennie oferują człowiekowi królewnę i pół królestwa do tego.

" O tak," odpowiedział, "Poskromię tych olbrzymów i nie potrzebuję
setki jeźdźców. Kto zabija siedem za jednym zamachem, nie zlęknie się
dwóch."

Krawczyk ruszył w drogę, a setka jeźdźców ruszyła za nim. Kiedy dotarł
na skraj lasu, rzekł do towarzyszy: "Zostańcie tu, sam rozprawię się z
olbrzymami."

Wskoczył do lasu, rozejrzał się na prawo i lewo. Po chwili zobaczył
dwóch olbrzymów: leżeli pod drzewem i spali i chrapali przy tym, że aż
konary gięły się w górę i w dół. Gdy był w środku, sunął się po gałęzi,
aż znalazł się dokładnie nad śpiącymi. Jednemu z olbrzymów spuszczał na
piersi kamień za kamieniem. Olbrzym długo nic nie czuł,,, ale w końcu
się obudził, szturchnął kompana i rzekł: "Co mnie bijesz?"

"Coś ci się śni," powiedział drugi, "nie biję cię."

Znowu ułożyli się do snu. Wtedy krawczyk rzucił kamieniem w drugiego.

"Co to ma znaczyć," zawołał drugi, "Czemu we mnie rzucasz?"

"Nie rzucam," odpowiedział drugi i warknął.

Kłócili się przez chwilę, a ponieważ byli zmęczeni, odpuścili sobie,
oczy im się zamknęły na nowo. Krawczyk zaczął zaś zabawę od nowa,
wyszukał największy kamień i całej siły cisnął w pierś pierwszego.

"Co za podłość!," krzyknął, skoczył jak szalony na równe nogi, i
rzucił kompanem o drzewo, że aż zadrżało Drugi odpłacił tą samą monetą i
wściekli się tak, że wyrywali drzewa lejąc jeden drugiego aż w końcu
obaj jednocześnie padli martwi na ziemię.

W tym momencie krawczyk zeskoczył.

"Całe szczęście," rzekł, "że nie wyrwali drzewa, na którym
siedziałem, inaczej musiałbym skakać na drugie jak wiewiórka. Wyciągnął
swój miecz i zadał olbrzymom parę solidnych ciosów w pierś, potem
wyszedł do jeźdźców i powiedział: "Robota załatwiona. Ukatrupiłem
obydwu, ale było ciężko, w rozpaczy wyrywali drzewa i się bronili, ale
nic im to nie mogło pomóc, gdy przychodzi taki jak ja, co bije siedem za
jednym zamachem."

"Nie jesteście ranni?" zapytali jeźdźcy?

"Nie spadł mi z głowy włos," odpowiedział krawiec.

"Jeźdźcy nie chcieli dać mu wiary i wjechali w las. Znaleźli tam
olbrzymów tonących we własnej krwi, a dokoła leżały powyrywane drzewa.

Krawczyk zażądał od króla obiecanej nagrody, ten jednak żałował swej
obietnicy i myślał od nowa, jak pozbyć się z głowy bohatera.

"Zanim dostaniesz mą córkę i połowę królestwa," rzekł do niego, musisz
wykazać się jeszcze jednym bohaterskim czynem. Po lesie biega jednorożec
i sieje szkodę i zniszczenie. Musisz go złapać."

"Jednorożca obawiam się jeszcze mniej niż dwóch olbrzymów, siedem za
jednym zamachem to moje rzemiosło." Zabrał ze sobą powróz i siekierę,
poszedł w las a przydzielonym mu ludziom kazał czekać. Nie musiał długo
szukać. Jednorożec wkrótce się zjawił i skoczył na krawczyka, jakby
chciał go od razu nadziać na swój róg. "Wolnego, wolnego!" rzekł,
"tak szybko ci to nie pójdzie," stanął i poczekał aż zwierzę się
zbliży, wtedy schował się szybko za drzewo. Jednorożec uderzył w drzewo
z całych sił wbijając swój róg tak głęboko w pień, że nie miał sił go
wyjąć i tak stał na uwięzi. "Mam cię ptaszku," rzekł krawiec, wyszedł
zza drzewa, założył jednorożcowi powróz na szyję, a siekierą uwolnił róg
z drzewa. A gdy wszystko było już w porządku, zaprowadził zwierzę do
króla.

Król nie chciał przystać na obiecaną nagrodę i wystawił go na trzecią
próbę. Krawiec miał złapać przed weselem dziką świnię, która w lesie
wyrządzała wiele szkód. Pomóc mu w tym mięli myśliwi.

"Chętnie," powiedział krawiec, "to dziecinna igraszka."

Myśliwych nie zabrał do lasu i byli z tego zadowoleni, bo owa dzika
świnia przywitała ich już parę razy tak, że nie mięli ochoty przeżyć
tego jeszcze raz.

Gdy świnia zobaczyła krawca, biegła na niego ze spienionym pyskiem
ostrząc sobie zęby i chciała go powalić na ziemię. Chyży bohater
wskoczył jednak do kaplicy, która stała w pobliżu, potem na okno i przez
okno jednym susem na zewnątrz, świnia zaś biegła za nim. Krawczyk
wyskoczył był już z okna i zamknął za nią drzwi. Szalejące zwierze było
w potrzasku, zbyt ciężkie i niezdarne by wyskoczyć przez okno. Krawczyk
przywołał myśliwych by na własne oczy zobaczyli więźnia. Bohater udał
się do króla, bo teraz czy chciał czy nie, musiał spełnić swą obietnicę,
oddać mu córkę i pół królestwa. Gdyby wiedział, że to nie bohater
wojenny, ale zwykły krawczyk przed nim stoi, jeszcze bardziej bolałoby
go serce. Wesele odbyło się w wielkim przepychu i niewielkiej radości, a
z krawczyka zrobiono króla.

Po pewnym czasie młoda królowa usłyszała, jak jej mąż mówi przez sen:
"Chłopcze, zrób mi surdut i połataj spodnie, albo poczęstuję cię
łokciem między uszy." Zmiarkowała się wtedy, na jakiej uliczce jej mąż
się zrodził. Rankiem poskarżyła się ojcu i prosiła go by pomógł jej
uwolnić się od męża, który jest nikim innym jak tylko zwykłym krawcem.
Król pocieszył ją i rzekł: "Następnej nocy nie zamykaj alkowy, moi
słudzy będą czekać na zewnątrz , a gdy zaśnie, wejdą, zwiążą go i
zaniosą na statek, który w dalekie światy popłynie." Zadowolona była z
tego żona, lecz miecznik króla, który wszystko słyszał, sprzyjał młodemu
panu i doniósł mu o spisku.

"Pomieszamy mu szyki," rzekł krawczyk. Wieczorem położył się o zwykłej
porze do łóżka z żoną. Gdy myślała, że już śpi, wstała, otworzyła drzwi
i położyła się z powrotem. Krawczyk, który tylko udawał, że śpi, zaczął
wołać gromkim głosem: "chłopcze, zrób mi surdut i połataj spodnie, albo
cię łokciem między uszy poczęstuję. Zabiłem siedem za jednym zamachem,
dwóch olbrzymów, porwałem jednorożca, złapałem dziką świnię i mam się
bać tych, co czekają na mnie przed alkową!"

Gdy usłyszeli, co mówi krawczyk, obleciał ich wielki strach, biegli
jakby obce wojska ich goniły i nie ważył się już żaden wystąpić przeciw
niemu.

Tak więc krawczyk był królem po kres swych dni.
