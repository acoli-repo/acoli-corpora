# author: Gebrüder Grimm
# source: tbc
# url: https://www.grimmstories.com/pl//grimm_basnie/gesiareczka_w_studni
# note: copyright of translation tbc

## Gęsiareczka w studni 

Była sobie raz mateczka, stara ja świat, a żyła sobie ze swoim stadem
gęsi w zaciszu między górami i miała mały dom. Pustkowie owo otoczone
było wielkim lasem, staruszka brała każdego dnia swoje kule i kulała się
do lasu. A była to mateczka wielce żywotna, bardziej niż można by
oczekiwać w jej podeszły wieku, zbierała trawę dla swoich gęsi, zbierała
dzikie owoce, jak daleko tylko mogła sięgnąć, a wszystko nosiła do domu
na swoich plecach. Można by pomyśleć, że ten wielki ciężar wciskał ją w
ziemię, ale ona zawsze szczęśliwie donosiła go do domu. Gdy ktoś ją
spotkał, pozdrawiała go serdecznie "Dzień dobry, dobry człowieku, ładna
dziś pogoda. Pewnie się dziwicie, że niosę trawę, ale każdy musi wziąć
na plecy swe brzemię." Lecz ludzie spotykali ją niechętnie, woleli ją
obejść, a gdy jakiś ojciec przechodził koło niej ze swym chłopcem, mówił
cicho do niego "Miej się na baczności przed tą starą, to niezłe ziółko.
Ona jest wiedźmą."

Pewnego ranka szedł młody i ładny człowiek przez las. Słońce świeciło
jasno, ptaki śpiewały, a chłodne wietrzyk delikatnie muskał liście. Był
ochoczy i pełen radości. Nie spotkał jeszcze żadnego człowieka, gdy
nagle ujrzał starą wiedźmę, która klęczała na ziemi i sierpem cięła
trawę. Wielki ciężar leżał już na jej chuście do noszenia, a obok stały
dwa kosze wypełnione dzikimi gruszkami i jabłkami. "Mateczko," rzekł,
"jaki cudem potrafisz to unieść? "Muszę to unieść, drogi panie,"
odpowiedziała, "Dzieci bogatych ludzi nie muszą tego robić, ale u
chłopa mówi się na to:

Nie patrz tak, bo to nie skarb
Jeno twój wielki jak góra garb

Chcecie mi pomóc?" rzekła, gdy stanął koło niej, "Garbu wam brak i
macie młode nogi, dla was to drobnostka. Mój dom też nie jest daleko
stąd, stoi tam za górą na łące. Dla was to jeno skok." Młody człowiek
ulitował się nad starą, "Mój ojciec nie jest chłopem," odpowiedział,
"lecz bogatym hrabią, "ale żebyście widzieli, że nie tylko chłopi
potrafią nosić, wezmę wasz tobół." -- "Chcecie spróbować," rzekła,
"nich tak będzie. Będziecie musieli iść z godzinę, ale co to dla was!
Te jabłka i gruszki też musicie zanieść." Młodemu hrabiemu wydało się
to dziwne, gdy usłyszał o godzinie drogi, lecz stara już nie
popuszczała, załadowała chustę na plecy, a ramiona obwiesiła koszami.
"Widzicie, całkiem lekkie," rzekła. "Nie, to nie jest takie lekkie,"
odpowiedział hrabia i zrobił bolesną minę, "Tobół strasznie mi ciąży,
jakby to były same kamienie, a jabłka i gruszki są jak z ołowiu, ledwo
dyszę." Chciał wszystko odłożyć, ale stara nie pozwoliła.
"Popatrzcie," rzekła drwiąco, "młody pan nie chce nosić, co ja,
stara, często ciągnę na sobie. Łatwo wam mówić piękne słowa, ale jak się
robi poważnie, to chcecie wiać. Co tak stoicie," ciągnęła, "i się
ociągacie, do góry nogi. Nikt wam nie odbierze tobołu." Jak długo szedł
po płaskim gruncie, można to było wytrzymać, ale gdy doszli do góry i
musieli się wspinać, a kamienie uciekały spod nóg, jakby były żywe,
stało się to ponad jego siły. Krople potu leżały na jego czole ściekały
mu po plecach raz to gorące, raz zimne. "Mateczko," rzekł, "nie mogę
dłużej, muszę odpocząć." -- "Nic z tego," odpowiedziała stara, "jak
dojdziemy, to odpoczniecie, a teraz do przodu, Kto wie, na co wam to
wyjdzie." -- "Staruszko, robicie się bezczelna," rzekł hrabia i
chciał odrzucić chustę z trawą, lecz daremnie się trudził, mocno wisiała
na jego plecach, jakby przyrosła. Odwrócił się, lecz nie mógł się jej
pozbyć. Stara śmiała się z tego i skakała uszczęśliwiona na swoich
kulach. "Nie gniewajcie się, drogi panie," rzekła, Robicie się na
twarzy czerwony, jak koguci grzebień. Nieście tobół cierpliwie, a jak
dojdziemy do domu, dam wam sowity napiwek." Cóż miał robić? Musiał
poddać się losowi i cierpliwie iść za starą. Zdawało się, że robi się
coraz to bardziej chyża, a jego brzemię coraz cięższe. Nagle jednym
susem wskoczyła na chustę i usiadła na górze, i choć był sucha jak
pieprz, ważyła jak najgrubsza chłopska dziewka. Młodzieńcowi drżały
kolana, ale gdy nie chciał iść dalej, stara tłukła go rózgą i pokrzywami
po nogach. Wciąż stękając piął się pod górę, aż wreszcie doszedł do domu
staruchy, gdy już prawie padał. Gdy gęsi dostrzegły starą, wyciągnęły do
góry skrzydła, a szyje do przodu i krzyczały "gę, gę." Za stadem szedł
leciwy paszczur z kijem w ręku, mocny i wielki, a brzydki jak noc.
"Pani matko," rzekł do starej, "Coś wam się stało? Tak długo was nie
było." -- "Uchowaj Boże, córeczko," odparła, "Nic złego mnie nie
spotkało, przeciwnie, ten pan niósł moje brzemię, pomyśl tylko, jaki
musi być zmęczony, nawet mnie niósł na plecach. W drodze też się nam nie
dłużyło, byliśmy weseli i dobrze się razem bawiliśmy." W końcu starucha
zjechała z góry, wzięła tobół z jego pleców, a kosze z ramion,
serdecznie na niego spojrzała i rzekła "Usiądźcie teraz na ławce przed
drzwiami i odpocznijcie. Uczciwie zasłużyliście na nagrodę, która was
nie minie." Potem rzekła do gęsiarki "chodź ze mną do domu, córeczko,
nie godzi się byś została sama z tym młodym panem, nie trzeba dolewać
oliwy do ognia. Mógłby się w tobie zakochać." Hrabia nie wiedział, czy
ma śmiać się, czy płakać. "Ale skarb," pomyślał, "a i gdyby miał
trzydzieści lat mniej nie poruszyłby mojego serca." W tym czasie
starucha pieściła i głaskała swoje gęsi jak dzieci, potem poszła do domu
ze swoją córką do domu. Młodzieniec wyciągnął się na ławce pod dziką
jabłonią. Powietrze było letnie i łagodne, dookoła rozciągała się łąka,
usiana pierwiosnkami, dziką macierzanką i tysiącem innych kwiatów. Po
środku szumiał przejrzysty strumyk, połyskiwało na nim słońce, a białe
gęsi spacerowały ta i z powrotem, lub pluskały się w wodzie. "Ładnie
tu," rzekł, "ale jestem taki zmęczony, że oczy same mi się zamykają.
Trochę się zdrzemnę. Żeby tylko wiatr nie powiał, bo zdmuchnie mi nogi.
Są kruche jak hubka."

Gdy już chwilkę pospał, przyszła starucha i potrząsając go zbudziła.
"Wstawaj," rzekła, "Nie możesz tu zostać. Pewnie już dosyć ci się
nauprzykrzałam, ale życiem nie zapłaciłeś. Teraz dam ci nagrodę.
Pieniądze i dobra masz, ale dam ci coś innego." Wsadziła mu więc do
ręki puszkę wyciętą z jednego szmaragdu. "Strzeż jej," dodała,
"przyniesie ci szczęście." Hrabia podskoczył do góry i czuł, że jest
znów świeży i odzyskał siły. Podziękował starej za dar i ruszył w drogę
nie oglądając się nawet za piękną córeczką. Przeszedł już kawałek, a
wciąż dało się słyszeć z oddali wesołe gęganie gęsi.

Hrabia błądził trzy dni w dziczy, zanim znalazł drogę. Doszedł do
wielkiego miasta, a ponieważ nikt go nie znał, poprowadzono go do
królewskiego zamku, gdzie król i królowa siedzieli na tronie. Hrabia
opadł na kolana, wyciągnął z kieszeni szmaragdowe naczynie i położył
królowej u stóp. Kazała mu wstać, on zaś musiał podać jej puszeczkę.
Ledwo ją otworzyła i zajrzała do niej, padła jak martwa na ziemię.
Pochwyciła hrabiego królewska służba i wtrąciła do więzienia, a wtedy
królowa otworzyła oczy i kazała go wypuścić, wszyscy musieli wyjść, by
poufnie mogła z nim rozmawiać.

Gdy królowa była sama, zaczęła gorzko płakać i rzekła: "Na cóż mi
splendor i cześć, jaka mnie otacza, co ranek budzę się pełna trosk i
smutku. Miałam trzy córki, najmłodsza z nich była tak piękna, że cały
świat uważał ją za cud. Była biała jak śnieg, czerwona jak kwiecie
jabłoni, a jej włosy lśniące jak promienie słońca. Gdy płakała, z oczu
nie padały łzy, lecz same perły i szlachetne kamienie. Gdy miała
piętnaście lat, król kazał całej trójce sióstr podejść przed tron.
Powinniście zobaczyć, jakie oczy ludzie robili, gdy weszła najmłodsza, a
było jakby słońce wzeszło. Król rzekł "Moje córki, nie wiem, kiedy
nadejdzie mój ostatni dzień, ale już dziś chcę wyznaczyć, co każda
dostanie po mojej śmierci. Wszystkie mnie kochacie, ale która z was
kocha mnie najbardziej, dostanie to co najlepsze." Wszystkie
powiedziały, że kochają go najbardziej. "A nie możecie wyrazić,"
odparł król, "jak mnie kochacie? Zobaczę po tym, co macie na myśli."
Najstarsza rzekła "Kocham ojca jak najsłodszy cukier." Druga "Kocham
ojca jak mą najpiękniejszą suknię." Najmłodsza zaś milczała. Zapytał
więc ojciec "A ty, drogie dziecko, jak mnie kochasz?" -- "Nie wiem,
"odpowiedziała, "nie potrafię mojej miłości z niczym porównać." Lecz
ojciec nalegał, by coś wymieniła. Dlatego rzekła w końcu "Najlepsza
potrawa nie smakuje mi bez soli, dlatego kocham ojca jak sól." Gdy król
to usłyszał, padł w gniew i rzekł "Jeśli kochasz mnie jak sól, twoja
miłość zostanie nagrodzona solą." Podzielił królestwo między dwie
starsze, a młodszej kazał uwiązać u pleców worek soli, a dwóch giermków
musiało ją wyprowadzić do dzikiego lasu. Zaklinałyśmy go i prosiłyśmy,"
rzekła królowa, "Lecz gniewu króla nie dało się ukoić. Jakże płakała,
gdy musiała nas opuścić! Cała droga usiana była perłami, które płynęły z
jej oczu. Król pożałował wkrótce swej zatwardziałości i kazał szukać
biednego dziecka w całym lesie, lecz nikt nie mógł jej znaleźć. Gdy
sobie pomyślę, że pożarły ją dzikie zwierzęta, nie mogę się opanować ze
smutku. Czasami pocieszam się nadzieją, że jeszcze żyje i znalazła
schronienie w jaskini lub u pełnych współczucia ludzi. Ale wyobraźcie
sobie, gdy otworzyłam waszą szmaragdową puszeczkę, leżała w środku
perła, dokładnie taka sama, jakie płynęły mojej córce z oczu i możecie
sobie wyobrazić, jak mi ten widok serce poruszył. Powiedzcie mi, jak
znaleźliście tą perłę." Opowiedział jej więc hrabia, że dostał ją od
staruchy w lesie, która dziwną mu się zdała i musiała być wiedźmą.
Dziecka jej jednak nie widział ni o nim nie słyszał. Król i królowa
postanowili odszukać starą. Myśleli, że gdzie była perła, tam i wieści o
córce znaleźć można.

Stara siedziała w swym zaciszu przy kołowrotku i przędła. Było już
ciemno, a drzazgi, które paliły się na dole pieca, dawały mało światła.
Na zewnątrz nagle zrobiło się głośno, gęsi wróciły do domu z łąki i dało
się słyszeć ich ochrypły wrzask. Wkrótce weszła córka. Lecz stara nie
podziękowała jej, kiwnęła tylko nieznacznie głową. Siedziały tak dwie
godziny i nie zamieniły ani słowa. Wreszcie zaszeleściło coś przy oknie
i dwoje ognistych oczu poczęło zaglądać do środka. Była to sowa,
krzyknęła trzy razy "uhu" Stara spojrzała do góry, potem rzekła
"Nadszedł czas, córeczko, czyń soją pracę."

Wstała i wyszła. A dokąd poszła? Coraz dalej przez łąki aż do doliny. W
końcu doszła do studni, przy której rosły trzy dęby. Księżyc zrobił się
okrągły i duży,, wstał nad górami, a było tak jasno, że można by znaleźć
szpilkę. Zdjęła skórę, która pokrywała jej twarz, schyliła się nad
studnią i zaczęła się myć. Gdy skończyła, zanurzyła także skórę w
wodzie, a potem położyła ją na łące, by ją w promieniach księżyca
wybielić i wysuszyć. Jakże zmieniła się ta dziewczyna! Nigdy nie
widzieliście czegoś takiego! Gdy szary warkocz odpadł, wytrysły z tego
miejsca złote włosy jak promienie słońca i rozkładały się jak płaszcz na
całą jej postać. Tylko oczy błyszczały z nich jak gwiazdy na niebie, a
policzki lśniły delikatnym różem jak kwiecie jabłoni.

Lecz ta piękna dziewczyna była smutna. Usiadła i gorzko zapłakała. Łza
za łzą cisnęła się z jej oczu i toczyła się między długimi włosami na
ziemię. Siedziała tak i siedziałaby jeszcze długo, gdyby coś nie
zastukało i nie zaszemrało między gałęziami drzewa stojącego w pobliżu.
Skoczyła jak sarna, która słyszy strzał myśliwego. Księżyc przykrywały
właśnie czarne chmury, a w owej chwili, dziewczyna wskoczyła do swej
starej skóry i zniknęła jak światło zdmuchnięte przez wiatr.

Drżąc jak osika pobiegła z powrotem do domu. Stara stała przed drzwiami,
a dziewczyna chciała jej opowiedzieć, co ją spotkało, lecz stara
serdecznie się uśmiechnęła i rzekła "Już wszystko wiem." Poprowadziła
ją do izby i zapaliła nowych drzazg. Lecz nie usiadła do kołowrotka, a
przyniosła miotłę, zaczęła zamiatać i szorować. "Musi być wszystko
czyściutkie," rzekła do dziewczyny. "Ależ matko," powiedziała
dziewczyna, "Dlaczego zaczynacie z pracą o tak późnej porze? Co
zamierzacie?!" -- "A wiesz jaką mamy godzinę?," zapytała stara.
"Jeszcze północ nie wybiła," odpowiedziała dziewczyna, "ale jedenasta
na pewno już minęła." -- "Nie myślisz o tym," mówiła stara dalej,
"że dzisiaj minęły trzy lata, od kiedy przyszłaś do mnie? Twój czas
minął, nie możemy dłużej być razem." Dziewczyna wystraszyła się i
rzekła "ach, droga matko, chcecie mnie odrzucić? Dokąd mam iść? Nie mam
przyjaciół ani domu, dokąd mogłabym pójść. Zrobiłam wszystko, czego
chcieliście, a byliście ze mnie zawsze zadowoleni. Nie odsyłajcie
mnie." Stara nie chciała powiedzieć dziewczynie, co ją czekało. "Nie
mogę tu dłużej zostać," rzekła do niej, "ale gdy się stąd wyniosę,
ktoś musi dbać, by dom i izba były czyste. Dlatego nie powstrzymuj mnie
w moim zamierzeniu. Nie martw się o siebie, znajdziesz dach, pod którym
będziesz mogła mieszkać, a z zapłaty jaką ci dam, też będziesz
zadowolona." - "Ale powiedzcie mi tylko, co mnie czeka?" dalej pytała
dziewczyna. "Powiem ci jeszcze raz, nie przeszkadzaj mi w mym
zamierzeniu. Nie mów już ni słowa, idź do swojej izby, zdejmij skórę z
twarzy i ubierz jedwabną suknię, którą nosiłaś, gdy przyszłaś do mnie, a
potem czekaj w swojej izbie, aż cię zawołam."

Lecz muszę dalej opowiedzieć o królu i królowej, którzy wyruszyli z
hrabią, by odnaleźć starą w jej zaciszu. Hrabia odszedł od nich w lesie
pewnej nocy. Szedł i szedł, aż zapadła ciemność. Wszedł wtedy na drzewo
i chciał na nim przenocować, bo bał się, że zabłądzi. Gdy księżyc
rozświetlił okolicę, ujrzał postać, która schodziła z góry. Nie miała
rózgi, ale poznał, że musiała być gęsiarką, którą przedtem widział u
starej. "O," zawołał, "idzie. Miałem już jedną wiedźmę, druga mi już
nie umknie." Jakże się jednak zdziwił, gdy podeszła do studni, zdjęła
skórę i się myła., a była tak piękna, jakiej jeszcze nikt na świecie nie
widział. Prawie nie oddychał, wyciągnął szyję przez liście tak daleko,
jak tylko mógł, i pożerał ją swymi spojrzeniami. Czy wychylił się za
daleko, czy też wina leżała gdzie indziej, nagle trzasnęła gałąź, a w
tym samym momencie dziewczyna wskoczyła w skórę, odskoczyła jak sarna, a
księżyc schował się w tym momencie, umknęła więc jego spojrzeniom.

Ledwo zniknęła, a hrabia zszedł z drzewa i pospieszył za nią chyżym
krokiem. Nie szedł długo, a ujrzał jak dwie postacie idą przez łąkę. Był
to król i królowa, którzy dostrzegli z daleka światło z domku staruszki
i szli w jego kierunku. Hrabia opowiedział im, co za cuda widział u
studni, a oni nie wątpili, że to była ich zaginiona córka. Pełni radości
poszli dalej i wnet byli przy domku. Gęsi siedziały dokoła, ich głowy
tkwiły między skrzydłami, i spały, a żadna się ani ruszyła. Zajrzeli w
okno. Siedziała tam staruszka zupełnie cicho i przędła, kiwała głową i
się nie rozglądała. W izbie było czyściutko, jakby tam mieszkały ludki z
królestwa mgły, którzy nie noszą kurzu na nogach. Swej córki nie
widzieli. Patrzyli jakiś czas, w końcu ścisnęli swe serca i cicho
zapukali w okno. Zdawało się i staruszka na nich czekała, wstała i
uprzejmie zawołała: "Wejdźcie, już was znam." Gdy weszli do izby,
staruszka rzekła: "Mogliście oszczędzić sobie długiej drogi, gdybyście
waszego dziecka, tak dobrego i pełnego miłości, od siebie przed laty
niesprawiedliwie odrzucili. Nie przyniosło jej to szkody, trzy lata
musiała paść gęsi. Nie nauczyła się przy tym niczego złego, a zachowała
czyste serce. A was ukarał strach, w którym żyliście tak długo." Potem
poszła do drugiej izby i zawołała: "Wyjdź, córeczko." Drzwi otworzyły
się, a królewna wyszła w swej jedwabnej szacie i w złotych włosach i
lśniącymi oczyma. A było tak, jakby anioł z nieba zstąpił.

Podeszła do ojca i matki, zawisła im na szyi i ucałowała. Wszyscy
płakali z radości. Młody hrabia stał obok, a gdy go ujrzała, zrobiła się
czerwona na twarzy jak róża. Sama nie wiedziała dlaczego. Król rzekł
"Drogie dziecko, królestwo rozdałem, cóż mogę ci dać?" - "Niczego nie
potrzebuje," rzekła staruszka, "podaruję jej łzy, jakie wylała za
wami, to same perły, piękniejsze, niż gdyby znaleźć je w morzu, a warte
są więcej niż wasze całe królestwo. W zapłacie za jej służbę dam jej mój
domek." Gdy staruszka to rzekła, zniknęła im z oczu. Furknęło jeno coś
w ścianach, a gdy się rozejrzeli, domek zmienił się w pałac, królewski
stół był nakryty, a służba biegała tam i z powrotem.

Historia ta toczy się dalej, ale mojej babci, która mi ją opowiedziała,
pamięć osłabła zanadto i zapomniała resztę. Myślę sobie, że królewna
poślubiła hrabiego i zostali w zamku żyjąc tam w szczęściu, jak długo
Bóg tego chciał. A czy śnieżnobiałe gęsi pasione przy domu, były
dziewczętami (Niech nikt tego nie bierze z złe), które staruszka wzięła
do siebie, i czy odzyskały swą ludzką postać i pozostały u młodej
królowej jako służki, nie wiem na pewno, ale myślę, że tak. Pewne jest
jeno, że staruszka nie była wiedźmą, za którą uważali ją ludzie, lecz
mądrą kobietą, która dobro miała na względzie. Możliwe, że była tą,
która królewnie już przy narodzinach dała dar, by płakała perłami miast
łzami. Dzisiaj już to się nie zdarza, inaczej biedacy szybko staliby się
bogaci.
