# author: Gebrüder Grimm
# source: tbc
# url: https://www.grimmstories.com/pl//grimm_basnie/roszpunka
# note: copyright of translation tbc

## Roszpunka 

Był sobie kiedyś mąż i żona. Od dawna życzyli sobie dziecka, lecz
daremnie. Wreszcie żona znalazła powód do nadziei, że Bóg spełni ich
życzenie. Ludzie ci mięli w oficynie małe okienko, przez które mogli
dojrzeć wspaniały ogród, a był on pełen najpiękniejszych kwiatów i ziół.
Otaczał go wysoki mur, przez który nikt nie ważył się przejść, bo
należał do pewnej czarownicy. Miała ona wielką moc i bał się jej cały
świat. Któregoś dnia żona stanęła przed oknem i spojrzała na ogród.
Zobaczyła grządkę obsadzoną najpiękniejszą w świecie roszpunką.
Wyglądała tak świeżo i zielono, że poczuła nieodpartą ochotę jej
skosztować. Pragnienie rosło z dnia na dzień, lecz wiedziała, że
roszpunki nijak nie dostanie, podupadła, zrobiła się blada i zabiedzona.
Wystraszył się jej mąż i rzekł: "Co ci dolega, żono?" -- "Ach,"
odpowiedziała, "Jeśli nie dostanę roszpunki z ogrodu za naszym domem,
umrę." Mąż kochał ją. Pomyślał: "Przynieś żonie roszpunki nim zemrze,
choćby za wszelką cenę." O zmierzchu wspiął się na mur i znalazł się w
ogrodzie czarownicy, naciął w pośpiechu garść roszpunki i zaniósł żonie.
Zrobiła z niej sałatkę i zjadła ją z wielką żądzą. Smakowała jej tak
bardzo, że następnego dnia pragnienie jej stało się trzy razy większe.
Jeśli miała odzyskać pokój duchy, mąż znów musiał zejść do ogrodu.
Zszedł więc o zmierzchu. Jednak gdy zszedł z muru, wystraszył się
okrutnie, bo ujrzał przed sobą czarownicę. "Jak śmiesz," rzekła
złowrogo patrząc, "schodzić do mego ogrodu i jak złodziej kraść mi
roszpunkę? Słono za to zapłacisz!" -- "Ach;" rzekł mąż, "Niechaj
prawo ustąpi przed litością, zrobiłem to z potrzeby. Moja żona dojrzała
waszą roszpunkę przez okno i odczuła tak wielkie pragnienie, że by
umarła, gdyby nie mogła jej zjeść." Czarownica popuściła w swoim
gniewie i rzekła do niego: "Jeśli sprawy tak się mają, jako powiadasz,
pozwolę ci zabrać roszpunki, ile zechcesz, ale pod jednym warunkiem:
Oddasz mi dziecko, które za sprawą twej żony na świat przyjdzie. Będzie
mu dobrze, a będę się o nie troszczyć jak matka." Mąż zgodził się w
strachu, a gdy nadszedł czas rozwiązania, zjawiła się czarownica i dała
jej imię Roszpunka, po czym zabrała ją ze sobą.

Roszpunka była najpiękniejszym dzieckiem pod słońcem. Gdy miała
dwanaście lat, zamknęła ją czarownica w wieży, a leżała ona w lesie i
nie miała schodów ani drzwi. Na górze było tylko małe okienko. Gdy
czarownica chciała wejść, stawała pod wieżą i wołała:

Roszpunko, Roszpunko
Spuść mi na dół włosy!"

Roszpunka miała wspaniałe, długie włosy, jak tkane ze złota. Gdy
słyszała głos czarownicy, rozwiązywała warkocze, zawijała na haku
okiennym, a potem włosy spadały dwadzieścia łokci na dół, by czarownic
mogła po nich wejść.

Zdarzyło się po paru latach, że przez las koło wieży jechał królewicz.
Usłyszał śpiew, tak uroczy, że zatrzymał konia i słuchał. To głos
Roszpunki tak rozbrzmiewał słodko. Dziewczyna śpiewała w swej samotności
dla zabicia czasu. Królewicz chciał wejść na górę, szukał drzwi do
wieży, lecz nie mógł ich znaleźć. Pojechał więc do domu. Lecz śpiew tak
poruszył jego serce, że codziennie zjawiał się w lesie by posłuchać. Gdy
raz stał za drzewem, ujrzał czarownicę i usłyszał jak woła:

"Roszpunko, Roszpunko
Spuść mi na dół włosy!"

Spuściła wtedy Roszpunka swoje włosy, a czarownice weszła po nich na
górę. "Jeśli do drabina, po której można wejść na wieżę, to i ja
szczęścia spróbuję" Następnego dnia, gdy robiło się już ciemno,
podszedł do wieży i zawołał:

"Roszpunko, Roszpunko
Spuść mi na dół włosy!"

Wnet włosy spadły z góry, a królewicz wspiął się po nich na wieżę.

Na początku przeraziła się Roszpunka okrutnie, gdy wszedł mężczyzna,
jakiego jeszcze na oczy nie widziała. Lecz królewicz począł przyjaźnie z
nią rozmawiać, opowiedział jej, jak jej śpiew poruszył jego serce, że
nie zaznał odtąd spokoju i musiał ją wreszcie ujrzeć. Roszpunka
zapomniała o strachu, a gdy ją zapytał, czy zechce go wziąć za męża,
widziała przy tym, że był młody i powabny, pomyślała sobie: Będzie mnie
kochał bardziej niż starta pani Gotel i rzekła "Tak." Złożyła swą dłoń
w jego dłoń. "Chętnie z tobą odejdę, ale nie wiem, jak zejść na dół.
Gdy będziesz przychodził, przynoś mi za każdym razem jedwabnych nici, a
uplotę z nich drabinę. Gdy ją skończę, zejdę na dół i weźmiesz mnie na
swego konia." Umówili się, że będzie do niej przychodził co wieczór, bo
za dnia przychodziła starucha. Czarownica nie spostrzegła też niczego,
aż Roszpunka pewnego dnia rzekła: "Powiedzcie mi, panie Gotel, jak to
jest, że ciężej mi was wciągać niż młodego królewicza? On w jednej
chwili jest u mnie!" -- "Ach, ty bezbożne dziecko!" zawołała
czarownica. "Czego muszą słuchać uszy moje. Myślałam, że ukryła cię
przed światem, a ty mnie i tak oszukałaś!" W złości chwyciła za włosy
Roszpunki, owinęła je o swą lewą rękę, a w prawicę chwyciła nożyce i
ciach, ciach,, odcięła je. Piękne kosmyki leżały na ziemi. Była tak
bezlitosna, że zaprowadziła biedną Roszpunkę do pustelni, gdzie musiała
żyć w wielkiej nędzy.

Jeszcze tego samego dnia, gdy odtrąciła Roszpunkę, odcięte włosy
przywiązała do okiennego haka, a gdy przybył królewicz i zawołał:

"Roszpunko, Roszpunko
Spuść mi na dół włosy!"

Spuściła więc włosy. Królewicz wszedł na górę, lecz nie znalazł tam
ukochanej Roszpunki, a czarownicę, która patrzyła na niego jadowitym i
złym wzrokiem. "Aha," zawołała dziko, "Przychodzisz po swą ukochaną,
ale piękny ptaszek nie siedzi już w gnieździe, przyszedł po niego kot i
tobie też oczy wydrapie. Straciłeś już Roszpunkę, nie ujrzysz jej
więcej!" Królewicz wychodził z siebie z bólu i skoczył w rozpaczy z
wieży. Uszedł z życiem, lecz ciernie w które wpadła, wykłuły mu oczy.
Błądził ślepy po lesie, żywił się korzonkami i jagodami. Nie pozostało
mu nic jak tylko płacz nad utratą ukochanej kobiety. Wędrował parę lat w
nędzy tu i tam, aż wreszcie dotarł do pustelni, gdzie w żalu mieszkała
Roszpunka z bliźniętami, które powiła, a był to chłopczyk i dziewczynka.
Usłyszał głos i wydał mu się znajomy. Zbliżył się do niego, a gdy był
już blisko, rozpoznała go Roszpunka, rzuciła mu się na szyję i
zapłakała. Dwie łzy spadły na jego oczy, zrobiły się przejrzyste i mógł
odtąd widzieć jak przedtem. Poprowadził ją do swego królestwa, gdzie
przyjęto go z radością i żyli jeszcze długo w szczęściu i radości.
