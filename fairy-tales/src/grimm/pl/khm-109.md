# author: Gebrüder Grimm
# source: tbc
# url: https://www.grimmstories.com/pl//grimm_basnie/smiertelna_koszulka
# note: copyright of translation tbc

## Grobowa Koszulina 

Pewna matka miała chłopczyka. Miał siedem lat, a był tak piękny i
uroczy, że każdy kto na niego spojrzał, był dla niego dobry i kochał go
nade wszystko w świecie. Zdarzyło się jednak, że pewnego dnia nagle
zachorował, a dobry bóg wziął go do siebie. Matka nie zaznała odtąd
pocieszenia i płakała dzień i noc. Niedługo potem dziecko ukazywało się
w nocy w miejscach, gdzie za życia jadło i się bawiło. Gdy matka
płakała, płakało i ono, a gdy nadchodził poranek, znikało. Gdy matka nie
przestawała płakać, przyszło pewnej nocy w swej białej grobowej
koszulinie, w której złożono go do trumny, i wianuszkiem na głowie,
usiadło u jej stóp na łóżku i rzekło: "Ach mateczko, przestać płakać,
bo nie mogę zasnąć w mej trumnie. Moja koszula nie schnie od Twych łez,
które na nią kapią." Matka wystraszyła się tedy, a usłyszawszy to
przestała płakać. Następnej nocy dziecko znowu przyszło trzymając w ręku
światełko i rzekło: "Widzisz, moja koszulina zaraz wyschnie i będę miał
spokój w mym grobie." Matka poleciła tedy Bogu swój ból i znosiła go w
ciszy cierpliwie, a dziecko już nie wróciło, lecz spało w swym
podziemnym łóżeczku.
