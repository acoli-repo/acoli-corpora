# author: Gebrüder Grimm
# source: tbc
# url: https://www.grimmstories.com/pl//grimm_basnie/dziadek_i_wnuczek
# note: copyright of translation tbc

## Stary Dziadek i jego Wnuk 

Ongiś żył sobie człek stary jak świat. Jego oczy były mętne, uszy
głuche, a kolana mu drżały. Kiedy siedział przy stole i jadł, ledwo
trzymał łyżkę, wylewał zupę na stół a i z ust ciekło mu czasami. Jego
syn i owego żona brzydzili się tego. Dlatego stary dziadek musiał
siedzieć w kącie za piecem, dawali mu jeść w glinianej miseczce, a do
tego jeszcze zbyt mało by się najadł. Ze smutkiem patrzył na stół, a
oczy jego robiły się wilgotne. Pewnego razu drżące ręce jego nie
utrzymały miseczki, upadła na ziemię i potłukła się. Młoda kobieta
złajała go, lecz on nic nie powiedział, westchnął jeno. Kupiła mu tedy
drewnianą miseczkę za parę halerzy i musiał odtąd z niej jeść. Gdy tak
siedzieli, wnuczek od czterech lat na tej ziemi, naznosił deseczek. "Co
robisz?," zapytał ojciec. "Robię korytko," odpowiedziało dziecko,
"Matka i ojciec będą z niego jedli, kiedy będę duży." Mąż i żona
patrzeli na siebie przez chwilę. W końcu zaczęli płakać, starego dziadka
przyprowadzili do stołu i jadał odtąd z nimi, a nie mówili nic, gdy
czasem coś wylał.
