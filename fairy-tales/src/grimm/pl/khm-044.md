# author: Gebrüder Grimm
# source: tbc
# url: https://www.grimmstories.com/pl//grimm_basnie/kuma_smierc
# note: copyright of translation tbc

## Kuma Śmierć 

Był sobie raz pewien człowiek, który miał dwanaścioro dzieci. Musiał
pracować dzień i noc, aby dać im chleb. Gdy na świat przyszło trzynaste,
nie wiedział, co począć w swej biedzie, wybiegł więc na drogę i chciał
pierwszego, kogo spotka, prosić by został mu kumem. Pierwszym, kogo
spotkał, był dobry Bóg, który już wiedział, co ten ma na sercu i rzekł
do niego: "Biedaku, żal mi ciebie, zaniosę twe dziecko do chrztu i będę
o nie dbał i uczynię szczęśliwym na ziemi." Człowiek rzekł: "Kim
jesteś?" - "Jestem dobry Bóg" - "Więc nie chcę Cię za kuma," rzekł
człowiek, "Dajesz bogatym, a biednym każesz głodować" Człowiek rzekł
to, bo nie rozumiał, jak mądrze Bóg rozdziela biedę i bogactwo. Odwrócił
się więc od Pana i poszedł dalej. Wtem podszedł do niego diabeł i rzekł
"Czego szukasz?" Chcesz bym został chrzestnym twego dziecka? Dam mu
złota w bród i wszelkiej uciechy na ziemi dodam." Człowiek zapytał:
"Kim jesteś?" - "Jestem diabeł" - "nie chcę cię więc za kuma,"
rzekł człowiek, "kłamiesz i kusisz ludzi." Poszedł więc dalej. Wtem
podszedł do niego jegomość śmierć na swych suchych nogach i rzekł: "Weź
mnie za kuma!" Człowiek zapytał: "Kim jesteś" - "Jestem jegomość
śmierć, co wszystkich równa." Rzekł więc człowiek: "Tyś jest prawy,
zabierasz bogatych i biednych bez różnicy. Zostań moim kumem. "
Jegomość śmierć odrzekł "Uczynię twe dziecko słynnym i bogatym, bo kto
mnie ma za przyjaciela, temu niczego nie braknie." Człowiek zaś rzekł:
"W przyszłą niedzielę jest chrzest. Przyjdź na czas. Jegomość śmierć
przybył, jak obiecał i był porządnym kumem.

˛Gdy chłopak podrósł, pojawił się chrzestny i kazał mu iść ze sobą.
Zabrał go do lasu, pokazał ziele, co tam rosło, i rzekł: "Dostaniesz
teraz prezent na chrzest. Zrobię z ciebie sławnego lekarza. Gdy zawołają
cię do chorego, ukażę się tobie za każdym razem. Jeśli będę stał u
wezgłowia chorego, możesz śmiało mówić, że będzie zdrowa i dasz mu tego
ziela, a wyzdrowieje. Jeśli będę stał u jego nóg, będziesz musiał
powiedzieć, że daremną jest wszelka pomoc i żaden lekarz tego świata go
nie uratuje. Ale strzeż się byś nie użył ziela wbrew mojej woli, bo źle
się to dla ciebie skończy."

Nie trwało długo, a młodzieniec stał się najsławniejszym lekarzem
świata. "Wystarczy, że spojrzy na chorego, a już zna jego los, wie, czy
umrze, czy żył będzie.," tak o nim mówiono, a ludzie przybywali z
daleka, prowadzili do chorych i dawali tyle złota, że wkrótce został
bogaty. Zdarzył się raz, że zachorował król: Zawołano lekarza, by
powiedział, czy chory może wyzdrowieć. Gdy stanął przy łóżku, zobaczył
śmierć u nóg chorego i nie urosło jeszcze dla niego ziele, które mogło
go uzdrowić. "Gdybym mógł przechytrzyć śmierć," pomyślał lekarz. "Nie
weźmie mi tego za złe, bo jestem jego chrześniakiem, i na pewno
przymknie oczy: spróbuję więc.! Złapał więc chorego i położył go
odwrotnie, że śmierć znalazła się u wezgłowia. Potem dał mu ziele, a
król doszedł do sił i wyzdrowiał. Jegomość śmierć przyszedł do lekarza,
zrobił złą i smutną minę, pogroził palcem i rzekł: "Wyprowadziłeś mnie
w pole. Tym razem ci wybaczę, bo jesteś moim chrześniakiem, ale jeśli
ważysz się na to jeszcze raz, złapię ciebie za kołnierz i zabiorę ze
sobą."

Wkrótce córkę króla zmogła ciężka choroba. Była jego jedynym dzieckiem.
Płakał dzień i noc, że aż oczy mu oślepły. Kazał ogłosić, że kto ją od
śmierci wybawi, zostanie jej mężem i odziedziczy koronę. Lekarz, gdy
przyszedł do łóżka chorej, zobaczył śmierć u jej stóp. Powinien był
przypomnieć sobie o przestrodze jegomościa śmierci, lecz piękność
królewny, szczęście ślubu z nią, ogłupiły go, jego myśli rozwiał wiatr.
Nie widział, jak jegomość śmierć, rzuca gniewne spojrzenia, podnosi rękę
do góry i grozi suchą pięścią. podniósł chorą i położył głowę tam, gdzie
były nogi. Potem dał jej ziela i natychmiast poczerwieniały jej
policzki, a życie budziło się od nowa.

Gdy jegomość śmierć ujrzał, że mu własność jego wyłudzono, długim
krokiem podszedł do lekarza i rzekł: "Koniec z tobą. Teraz twoja
kolej," złapał go lodowatą ręką tak mocno, że nie mógł się opierać.
Zaprowadził go do podziemnej groty. Widział tam tysiące, tysiące
światełek w rzędach długich nie do przejrzenia. Jedne były wielkie, inne
średnie, jeszcze inne malutkie.

Co chwila gasło parę, inne się rozpalały, tak że płomienie skakały
ciągle się zmieniając. "Widzisz," rzekł jegomość śmierć, "To są
światełka życia ludzi. Wielkie należą do dzieci, średnie do małżonków w
ich najlepszych latach, a małe do starców. Jednak czasem i dzieci i
młodzi ludzie mają tylko małe światełko." - "Pokaż mi moje
światełko," rzekł lekarz i myślał, że będzie jeszcze całkiem duże.
Jegomość śmierć wskazał na mały koniuszek świecy, który za chwilę miał
zgasnąć i rzekł: "Widzisz, to jest to." - "Ach, drogi chrzestny,"
rzekł wystraszony lekarz, "Zapalcie mi nowe, zróbcie to dla mnie, bym
mógł zażywać życia, zostać królem i mężem pięknej królewny." - "Nie
mogę" odparł jegomość śmierć, "Najpierw muszę któreś zgasić, zanim
nowe zapalę." - "To postawcie stare na nowe, aby się zapaliło, gdy
stare zgaśnie," prosił lekarz. "Jegomość śmierć udał, że spełnia jego
życzenie, przyniósł wielką świecę, ale ponieważ chciał się zemścić, przy
stawianiu świecy na świecę umyślnie potrącił starą. Ogareczek przewrócił
się i zgasł. Lekarz upadł natychmiast na ziemię i sam wpadł w ręce
śmierci.
