# author: Gebrüder Grimm
# source: tbc
# url: https://www.grimmstories.com/pl//grimm_basnie/dwunastu_apostolow
# note: copyright of translation tbc

## Dwunastu Apostołów 

To było trzysta lat przed narodzeniem pana Jezusa. Żyła wtedy matka,
która miała dwunastu synów, ale była tak biedna, w takiej nędzy, że nie
wiedziała jak dłużej utrzymać się przy życiu. Codziennie modliła się do
Boga, by raczył sprawić, aby wszyscy jej synowie żyli wraz z obiecanym
zbawicielem na ziemi. Gdy bieda stawała się coraz większa, wysyłała
jednego po drugim w świat, aby poszli za chlebem. Najstarszy zwał się
Piotr, wyruszył, i zaszedł już daleko, cały dzień drogi, gdy trafił do
wielkiego lasu. Szukał wyjścia, ale nie mógł go znaleźć i błądził coraz
bardziej; odczuwał przy tym tak wielku głód, że ledwo stał na nogach. W
końcu osłabł tak bardzo, że musiał się położyć i myślał, że jest bliski
śmierci. Naraz stanął koło niego mały chłopiec, który jaśniał w blasku,
a był taki piękny i uprzejmy jako anioł. Dziecko klasnęło w dłonie, tak
że musiał spojrzeć w górę i je zobaczyć. Wtedy rzekło: "Dlaczego
siedzisz tu przygnębiony?" 'Ach,' odrzekł Piotr, 'chodzę po świecie
za chlebem, aby jeszcze ujrzeć zwiastowanego drogiego zbawiciela, oto
moje nawiększe życzenie.' Dziecko rzekło 'chodź ze mną, a spełni się
twoje życzenie.' Wzięło biednego Piotra za rękę i poprowadziło go
między skały. do wielkiej jaskini. Gdy weszli, wszystko lóniło od złota,
srebra i kryształu, a po środku stało dwanaście kołysek jedna obok
drugiej. Wtedy anioł rzekł: 'połóż się do pierwszej i prześpij się
trochę, ja cię ukołyszę.' I Piotr tak zrobił, a aniołek mu śwpiewał i
kołysał go tak długo, aż zasnął. A gdy spał, przyszedł drugi brat,
którego także przyprowadził anioł stróż, i jak pierwszego ukołysano go
do snu, a potem przyszli inni po kolei, aż wszystkich dwunastu leżało w
złotej kołysce i spało. Lecz spali 300 lat, aż do tej nocy, gdy narodził
się zbawiciel świata. Wtedy się zbudzili i byli z nim na świecie, a
zwano ich dwunastoma apostołami.
