# author: Gebrüder Grimm
# source: tbc
# url: https://www.grimmstories.com/pl//grimm_basnie/dobosz
# note: copyright of translation tbc

## Dobosz 

Pewnego wieczoru młody dobosz szedł całkiem sam przez pole aż dotarł nad
jezioro. Na brzegu zobaczył trzy białe płótna . "Cóż za przedni len,"
rzekł i schował jedno z nich do torby. Poszedł do domu nie myśląc wcale
o znalezisku i położył się do łóżka. Gdy już zasypiał, zadało mu się,
jakby ktoś wymówił jego imię. Wytężył uszu i usłyszał: "doboszu,
doboszu, obudź się." Nic nie widział w ciemnej nocy, ale wydawało mu
się, że nad ziemią unosi się jakaś postać przed jego łóżkiem. "Czego
chcesz?," zapytał. "Oddaj mi koszulę, którą mi zabrałeś wczoraj
wieczorem," odpowiedział głos. "Oddam ci ją," rzekł dobosz, "jeśli
mi powiesz, kim jesteś." - "Ach," odparł głos, "Jestem córką
potężnego króla. Jestem w mocy pewnej wiedźmy, wygnano mnie na szklaną
górę. Wraz z siostrami muszę każdego dnia kąpać się w jeziorze, lecz bez
koszuli nie mogę odlecieć. Moje siostry już są daleko, lecz ja musiałam
zostać." - "Uspokój się, biedaczku," rzekł dobosz, "chętnie ci ją
oddam." Wyciągnął ją z torby i podał jej w ciemności. Złapała ją chcąc
szybko odlecieć. "Poczekaj chwileczkę," powiedział, " może mógłbym ci
pomóc." - "Możesz mi pomóc, jeśli wejdziesz na szklaną górę i uwolnisz
mnie z mocy złej wiedźmy. Lecz nigdy nie dojdziesz do szklanej góry, a
nawet jeśli będziesz bardzo blisko, to na nią nie wejdziesz." - "Czego
pragnę, to i mogę," powiedział dobosz, "żali mi ciebie, a niczego się
nie boję. Nie znam drogi, która prowadzi na szklaną górę." - "Droga
wiedzie przez wielki las, gdzie mieszkają ludożercy," odpowiedziała,
"więcej nie mogę ci powiedzieć." A potem usłyszał, jak odlatuje.

Dobosz wyruszył w drogę o wschodzie słońca, przewiesił swój bębenek i
wszedł śmiało do lasu. Gdy już chwilkę szedł i nie zobaczył żadnego
olbrzyma, pomyślał sobie "muszę obudzić tego śpiocha," zawiesił swój
bęben z przodu i bił w werbel, że aż ptaki uciekały z drzew z krzykiem.
Niedługo potem olbrzym, który leżał w trawie i spał, podniósł się do
góry, a był tak wielki jak jodła. "Łotrze, " zawołał do niego, "co
tak bębnisz i budzisz mnie z najlepszego snu?" - "Bębnię," odrzekł,
"bo za mną idą tysiące i muszę im drogę wskazać." - "A czego oni chcą
w moim lesie?" zapytał olbrzym. "Chcą cię ukatrupić i wyczyścić las z
takiego plugastwa jak ty." - "Och," rzekł olbrzym, "Rozdepczę was
jak mrówki" - "Myślisz, że możesz coś nam zrobić?" rzekł dobosz,
"kiedy się schylisz, by jednego złapać, skoczy i schowa się, kiedy się
położysz i zaśniesz, powyłażą ze wszystkich krzaków i wejdą na ciebie. A
każdy ma młot ze stali przy pasie i tak rozwalą ci czaszkę." Olbrzym
pochmurniał i pomyślał: "Ten podstępny ludek może naprawdę narobić mi
kłopotów. Wilkom i niedźwiedziom miażdżę gardła, lecz nie ma dla mnie
ochrony przed robakami drążącymi ziemię." - "posłuchaj, ludziku,"
rzekł, "odejdź, a obiecuję ci, że ciebie i twych kompanów ostawię w
przyszłości w spokoju, a jeśli masz jeszcze jakieś życzenie, powiedz mi,
a zrobię ci tę przysługę." - "Masz długie nogi," powiedział dobosz,
"i szybciej biegasz niż ja. Zanieś mnie na szklaną górę, a dam swojakom
znak, by cię zostawili w spokoju." - "Chodźże, robaku," rzekł
olbrzym, usiądź mi na barkach, a zaniosę cię, gdzie chcesz." Olbrzym
podniósł się, dobosz zaczął walić w werbel z całego serca. Olbrzym
pomyślał, że to znak, by człeczy ludek się oddalił." Po chwili na
drodze pojawił się drugi olbrzym, wziął dobosza od pierwszego i wsadził
go sobie w dziurkę od guzika. Dobosz chwycił się guzika, a wielki był
jak miska, trzymał się go mocno i wesoło się rozglądał. Wtem doszli do
trzeciego, wyjął go z dziurki od guzika i posadził go na brzeg
kapelusza. Jechał tak dobosz raz do góry raz w dół, a widział wszystko
ponad drzewami, w końcu z daleka dojrzał górę, pomyślał więc, że "to na
pewno szklana góra," i tak też było. Olbrzym zrobił jeszcze parę kroków
i już byli u stóp góry, gdzie olbrzym go zdjął. Dobosz żądał, by go
zaniósł na szczyt góry, ale olbrzym pokiwał głową, pomruczał coś przez
brodę i ruszył w las.

Biedny dobosz stał przed górą, która była tak wielka, jakby poustawiać
trzy góry jedna na drugiej, a przy tym tak gładka jak lustro. Nie
wiedział, co począć by na nią wejść. Zaczął się wspinać, lecz daremnie,
ciągle ślizgał się w dół. "Gdybym był ptakiem," pomyślał, ale cóż
mogło pomóc pobożne życzenie, skrzydła mu przecież nie rosły. Gdy tak
stał i nie wiedział, co począć, dojrzał w oddali dwóch mężczyzn, którzy
strasznie się kłócili. Podszedł do nich i zobaczył, że poróżnili się z
powodu siodła, które leżało przed nimi na ziemi, a które każdy z nich
chciał mieć. "Ale z was głupcy," rzekł, "kłócicie się o siodło, a nie
macie konia." - "Siodło jest tego warte by się o nie kłócić."
odpowiedział jeden z mężczyzn, "Kto na nim siądzie i pomyśli sobie o
jakimś miejscu, choćby na końcu świata, znajdzie się tam w oka
mgnieniu." Siodło jest wspólne. Teraz moja kolej by na nim usiąść, ale
tamten nie chce mnie puścić." - "Zaraz zakończę ten spór," rzekł
dobosz, odszedł kawałek dalej i wetknął w ziemię biały drążek. Gdy
wrócił, rzekł: "A teraz biegnijcie do celu, kto wygra, siądzie na
siodło pierwszy." Obaj rzucili się do galopu, lecz ledwo zrobili parę
kroków, a już dobosz bujał się na siodle, pomyślał o szklanej górze i w
mgnieniu oka był na jej szczycie. Na górze była równina, stał tam stary
kamienny dom, a przed domem był wielki staw rybny, za nim zaś ciemny
las. Nie widział ludzi ni zwierząt. Było cicho i tylko wiatr grał na
liściach drzew, a chmury płynęły nisko nad jego głową. Podszedł do drzwi
i zapukał. Gdy zapukał trzeci raz, otworzyła starucha o brązowej twarzy
i czerwonych oczach. Na długim nosie miała okulary i bystro nań
patrzyła, potem zapytała, czego dusza pragnie. "Wejść, zjeść i
przenocować," odpowiedział dobosz. "Niech ci będzie," odpowiedziała
stara, "jeśli w zamian wykonasz trzy prace." - "Czemu nie?" -
odpowiedział, "Pracy się nie boję, nawet jeśli jest ciężka." Stara
wpuściła go, dała mu jeść, a na wieczór dobre łóżko. Rano, gdy się już
wyspał, starucha zdjęła ze swego suchego palca naparstek, podała
doboszowi i rzekła: "Teraz czas na robotę. Opróżnij tym naparstkiem
staw, lecz przed nocą musisz skończyć, a wszystkie ryby, które są w
wodzie, muszą być poukładane według gatunku i wielkości." - "Dziwna
praca," rzekł dobosz, ale poszedł nad staw i zaczął czerpać wodę.
Czerpał cały ranek, lecz co można zrobić naparstkiem z taką ilością
wody, a niechby i przez tysiąc lat? W południe pomyślał sobie:
"Wszystko na darmo, obojętnie czy pracuję czy nie," przestał czerpać i
usiadł. Wtedy z domu wyszła dziewczyna, podała mu koszyczek z jedzeniem
i rzekła: "Siedzisz taki smutny..., co ci jest?" Spojrzał na nią i
ujrzał, że jest piękna. "Ach," powiedział, "Nie mogę skończyć
pierwszej pracy, a co będzie z resztą? Wyszedłem by szukać królewny,
która miała tu mieszkać, lecz jej tu nie ma, odejdę więc." -
"Zostań," powiedziała dziewczyna, "Pomogę ci w potrzebie. Jesteś
zmęczony, połóż głowę na moich kolanach i śpij. Kiedy wstaniesz, praca
będzie skończona." Doboszowi nie trzeba było tego dwa razy powtarzać.
Gdy tylko zamknęły mu się oczy, przekręciła czarodziejski pierścień i
rzekła: "Wodo odejdź, rybki z wody." Woda odpłynęła jak biała mgła a
wiatr uniósł ją razem z innym chmurami, a ryby podskakiwały na brzegu i
układały się jedna obok drugiej, każda według wielkości i rodzaju. Gdy
dobosz się obudził, ujrzał ze zdziwieniem, , że wszystko się spełniło,
lecz dziewczyna rzekła: "Jedna z ryb nie leży ze swojakami, lecz
całkiem sama. Gdy stara przyjdzie wieczorem i zobaczy, że stało się,
czego żądała, zapyta: "Co ta ryba robi tu sama?" Rzuć tedy rybą w jej
twarz i powiedz: "Ta jest dla ciebie, stara wiedźmo." Starucha
przyszła wieczorem, a gdy zadała to pytanie, rzucił jej rybą w twarz.
Udała, że tego nie zauważyła. Milczała, lecz jej oczy spoglądały na
niego złowrogo. następnego ranka rzekła: "Wczoraj było ci za lekko.
Muszę ci dać cięższą robotę. Dzisiaj musisz ściąć cały las, drwa pociąć
na polana i poukładać w sążnie. Wieczorem ma być wszystko gotowe." Dała
mu siekierę, bijaka i kliny, lecz siekiera była z ołowiu, a bijak i
kliny z blachy. Gdy zaczął rąbać, siekiera się poskręcała, a bijak i
kliny pozgniatały. Nie wiedział, co począć, lecz w południe wróciła
dziewczyna z jedzeniem pocieszając go: "Połóż głowę na moich
kolanach," powiedziała, "i pij, a kiedy wstaniesz robota będzie
skończona." Przekręciła swój pierścień, a w mgnieniu oka cały las padł
na ziemię z wielkim trzaskiem. Drwa rozpadły się same na polana i
układały w sążnie. Było tak, jakby niewidzialny olbrzym wykonał całą
pracę. Gdy się obudził, dziewczyna rzekła: "Widzisz, drwa porąbane i
poukładane, została tylko jedna gałąź. Gdy starucha przyjdzie dziś
wieczorem i zapyta, co ta gałąź ma znaczyć, uderz ją tą gałęzią i
powiedz: "Ta jest dla ciebie, ty wiedźmo" Stara przyszła i rzekła:
"Widzisz, jak lekka była ta praca, ale dla kogo została ta gałąź?" -
"Dla ciebie, ty wiedźmo," rzekł i uderzył ją gałęzią, lecz ona
udawała, że nic nie poczuła, dziko się zaśmiała i rzekła: "Jutro
rzucisz całe drewno na kupę i spalisz." Wstał o świcie i zaczął znosić
drewno, ale jak jeden człowiek może przenieść cały las? Robota nie
posuwała się do przodu. Lecz dziewczyna nie zostawiła go w potrzebie.
Przyniosła mu w południe jedzenie, a gdy zjadł, położył głowę na jej
kolanach i zasnął. Gdy się zbudził, paliła się góra drew potwornym
płomieniem, a jęzory ognia strzelały po samo niebo. "Posłuchaj mnie,"
rzekła dziewczyna, "Gdy przyjdzie wiedźma, będzie ci rozkazywać różne
rzeczy. Jeśli zrobisz, czego chce, bez strachu, nie może ci nic złego
uczynić, lecz jeśli będziesz się bał, pochwyci się ogień i cię strawi. A
gdy już zrobisz wszystko, co ci każe złap ją w obie ręce i rzuć w żar."
Dziewczyna odeszła, a stara przyszła cichaczem: "Hu, zimno mi!"
rzekła, "ale ogień płonie i ogrzeje moje stare kości, od raz mi lepiej,
ale tam leży kloc, którego nie chcę spalić, przynieś mi go. Jeśli to
zrobisz, będziesz wolny i możesz odejść, dokąd chcesz. Tylko żwawo wejdź
w ogień." Dobosz nie zastanawiał się długo, skoczył w środek ognia,
lecz ów nic mu nie uczynił, nawet włosów nie liznął. Wyciągnął więc kloc
i go odłożył. Ledwo drewno dotknęło ziemi, a zmieniło się w piękną
dziewczynę. Stanęła przed nim ta sama dziewczyna, która pomogła mu w
potrzebie, a po jej jedwabnych sukniach lśniących złotem poznał, że była
to królewska córka. Stara zaśmiała się, a jej śmiech był jak trucizna.
"Myślisz, że ją masz, lecz jeszcze nie jest twoja." I właśnie chciała
ruszyć na dziewczynę by ją zabrać, gdy dobosz złapał staruchę obiema
rękoma, podniósł w górę i rzucił w gardziel płomieni, które wystrzeliły
nad nią, jakby się cieszyły, że wolno było im strawić wiedźmę.

Królewna spojrzała na dobosza i zobaczyła, że był pięknym młodzieńcem,
pomyślała, że zaryzykował swe życie, by ją wybawić, podała mu więc rękę
i rzekła: "Dla mnie rzuciłeś na szalę wszystko, ja dla ciebie też
zrobię wszystko. Jeśli obiecasz mi wierność, zostaniesz moim mężem.
Bogactw mi nie brak, wystarczy nam tego, co nazbierała wiedźma."
Zaprowadziła go do domu. Stały tam skrzynie i kufry wypełnione skarbami.
Zostawili złoto i srebro, a zabrali szlachetne kamienie. Nie chciała
dłużej zostać na szklanej górze, rzekł tedy do niej: "Usiądź na moim
siodle, a sfruniemy na dół jak ptaki." - "Nie podoba mi się to
siodło," rzekła, "wystarczy, że przekręcę moim pierścieniem, a
będziemy w domu." - "Dobrze," odparł dobosz, "Zabierz nas przed
bramę miasta." Byli tam w okamgnieniu, lecz dobosz rzekł: "Najpierw
muszę iść do moich rodziców i powiedzieć im o wszystkim, czekaj mnie na
tym polu, zaraz wrócę." - "Ach," powiedziała królewna, "proszę cię,
uważaj, kiedy przybędziesz, nie całuj rodziców w prawy policzek, inaczej
wszystko zapomnisz, a ja zostanę sama na tym polu." - "Jakże mógłbym
cię zapomnieć?" rzekł i obiecał jej, że wkrótce wróci. Gdy wszedł do
ojcowskiego domu, nikt nie poznał, kim jest, tak się zmienił, bo trzy
dni na szklanej górze, były trzema długimi latami. Dał się tedy poznać,
a rodzice zawiśli mu na szyi, a tak był wzruszony w swym sercu, że oboje
pocałował w policzek nie myśląc o słowach dziewczyny. Gdy złożył
pocałunek na ich prawym policzku, przepadła wszelka myśl o królewnie.
Opróżnił swoje kieszenie, a szlachetne kamienie kładł garściami na
stole. Rodzice nie wiedzieli wprost, co mają począć z takim bogactwem.
Ojciec zbudował więc wspaniały zamek otoczony ogrodami, lasami i łąkami,
jakby miał w nim mieszkać jakiś książę. A gdy skończył, rzekła matka:
"Znalazłam dla ciebie dziewczynę, za trzy dni będzie wesele." A syn z
radością godził się z tym, czego chcieli rodzice.

Biedna królewna stała długo przed miastem czekając na powrót młodzieńca.
Gdy nadszedł wieczór, rzekła: "Na pewno pocałował rodziców w prawy
policzek i o mnie zapomniał." Jej serce pełne było smutku, wyczarowała
sobie samotny domek w lesie i nie chciała wracać na dwór swego ojca.
każdego dnia szła do miasta i przechodziła koło jego domu, czasem
patrzył na nią, ale jej nie poznawał. W końcu usłyszała, jak mówię
ludzie: "Jutro jest jego wesele." Rzekła tedy: "Spróbuję odzyskać
jego serce." Gdy świętowano pierwszy dzień wesela, przekręciła
pierścień i rzekła: "Suknie lśniąca jak słońce." Wnet leżała przed nią
suknia, która lśniła, jakby ją utkano z promieni słońca. Gdy wszyscy
goście się zebrali, weszła do sali. Każdy podziwiał jej piękną suknię, a
najbardziej narzeczona, która w sukniach miała wielkie upodobanie.
Podeszła więc do obcej i zapytała, czy nie mogłaby jej sprzedać sukni.
"Nie za pieniądze," odpowiedziała, "ale jeśli pozwolisz mi stać przed
drzwiami, gdzie pierwszej nocy będzie spał pan młody, oddam ci ją."
Narzeczona nie umiała poskromić swej żądzy i się zgodziła, lecz do wina
dodała narzeczonemu usypiającego trunku, zapadł więc w głęboki sen. Gdy
wszystko ucichło, królewna kucnęła u drzwi sypialni, otworzyła je trochę
i zawołała:

"Doboszu, doboszu, usłysz nie,
Czy całkiem o mnie zapomniałeś?
Czy na górze ze mną nie siedziałeś?
Czy nie ustrzegłam twego życia od wiedźmy złości?
Czy nie podałeś mi ręki na znak wierności?
Doboszu, doboszu, usłysz mnie."

Lecz wszystko było daremne, dobosz się nie obudził, a gdy nadszedł
poranek, królewna musiała odejść z niczym. Drugiego wieczoru,
przekręciła swój cudowny pierścień i rzekła: "Suknia srebrna jak
księżyc." Gdy weszła na uroczystość w tej sukni, delikatnej jak promień
księżyca, znów wzbudziła żądze narzeczonej, która w zamian za suknię,
pozwoliła jej spędzić drugą noc u drzwi sypialni. Zawołała tedy w nocnej
ciszy.

"Doboszu, doboszu, usłysz nie,
Czy całkiem o mnie zapomniałeś?
Czy na górze ze mną nie siedziałeś?
Czy nie ustrzegłam twego życia od wiedźmy złości?
Czy nie podałeś mi ręki na znak wierności?
Doboszu, doboszu, usłysz mnie."

Lecz dobosz uśpiony nasennym trunkiem, nie obudził się. Smutna odeszła
więc do swego leśnego domku. Lecz ludzie w domu słyszeli skargę
nieznajomej dziewczyny i opowiedzieli o niej młodemu. Powiedzieli mu
także, iż nie mógł nic usłyszeć, bo wino zmieszano mu z nasennym
trunkiem. Trzeciego wieczoru królewna przekręciła pierścień mówiąc:
"Suknia skrząca się jak gwiazdy." Gdy pokazała się w niej na
uroczystości, narzeczona wprost wychodziła z siebie z podziwu dla sukni,
która była o wiele piękniejsza od poprzednich i rzekła: "Muszę ją
mieć." Dziewczyna i tę oddała w zamian za pozwolenie na spędzenie nocy
u drzwi narzeczonego. Narzeczony nie wypił tym razem wina, które podano
mu przed snem, lecz wylał je za łóżko. A gdy w domu wszystko ucichło,
usłyszał delikatny głos, który go wołał.

"Doboszu, doboszu, usłysz nie,
Czy całkiem o mnie zapomniałeś?
Czy na górze ze mną nie siedziałeś?
Czy nie ustrzegłam twego życia od wiedźmy złości?
Czy nie podałeś mi ręki na znak wierności?
Doboszu, doboszu, usłysz mnie."

Nagle pamięć wróciła. "Ach, " zawołał, "jak mogłem być tak niewierny,
lecz winien jest pocałunek, który z radości serca złożyłem na prawym
policzku rodziców. To on mnie ogłuszył." Wyskoczył z łóżka, chwycił
królewnę za rękę i poprowadził do łoża rodziców. "Oto moja prawdziwa
narzeczona," rzekł, "Jeśli pojmę za żonę tę drugą, dopuszczę się
nieprawości." Gdy rodzice usłyszeli o tym, co zaszło, wyrazili swą
zgodę. Na nowo zapalono światła w sali, sprowadzono cały majdan,
sproszono przyjaciół i krewnych, a prawdziwe wesele świętowano w
wielkiej radości. Pierwsza narzeczona w zadość uczynieniu mogła zachować
suknie i była z tego bardzo zadowolona.
