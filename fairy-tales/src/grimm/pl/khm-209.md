# author: Gebrüder Grimm
# source: tbc
# url: https://www.grimmstories.com/pl//grimm_basnie/stara_mateczka
# note: copyright of translation tbc

## Stara Mateczka 

Była sobie ongiś w pewnym dużym mieście stara mateczka. Siedziała sobie
w swojej izbie i myślała najpierw o swoim mężu, potem o dwojgu dzieci, o
wszystkich krewnych i ostatnim przyjacielu, którego dzisiaj straciła.
Siedziała tak sama i opuszczona. Smutek przeszywał ją do głębi serca, a
najcięższa była strata dwóch synów. W bólu winiła za to Boga. I zrobiło
się cicho. Zatonęła w końcu w swych myślach, aż nagle dzwony zabiły na
poranną mszę. Dziwiła się, że czuwała przez całą noc w swym cierpieniu,
zapaliła swą lampkę i poszła do kościoła. Gdy już doszła, kościół
jaśniał, lecz nie jak zwykle w świetle świec, lecz jakimś nieznanym
stłumionym światłem. Był wypełniony ludźmi, wszystkie miejsca były
zajęte, a gdy mateczka doszła do swojego miejsca, gdzie zwykle
siedziała, także i ono było już zajęte, wypełnione mrowiem ludzi. Gdy
ich zobaczyła, ujrzała ludzi bardzo podobnych do zmarłych krewniaków,
którzy siedzieli w staromodnym odzieniu z bladymi twarzami. Nie
rozmawiali i nie śpiewali, a przez kościół przechodził tylko cichy szum
i powiew powietrza. Stanęła wtem przed nią ciotka i rzekła: "Popatrz na
ołtarz, zobaczysz tam synów." Staruszka zobaczyła swą dwójkę dzieci,
jedno dziecko wisiało na szubienicy, a drugie było łamane kołem. Rzekła
tedy ciotka: "Widzisz, co wszystko by się stało, gdyby przy życiu
zostali i Bóg nie zabrał ich do siebie jako niewinne dzieci." Staruszka
poszła drżąc do domu i dziękowała Bogu na kolanach, że był dla niej
bardziej szczodry niż mogła tego oczekiwać. Trzeciego dnia położyła się
i umarła.
