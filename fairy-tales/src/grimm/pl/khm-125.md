# author: Gebrüder Grimm
# source: tbc
# url: https://www.grimmstories.com/pl//grimm_basnie/diabel_i_jego_babka
# note: copyright of translation tbc

## Diabeł i jego babcia 

Była wielka wojna, a król miał wielu żołnierzy, lecz mało dawał im
żołdu, tak że nie mogli z tego wyżyć. Zebrało się więc trzech i chciało
uciec. Jeden rzekł do drugiego:"Jeśli nas złapią, powieszą nas na
szubienicy. Jak mamy to zrobić?" Drugi zaś rzekł: "Widzicie ten łan
zboża, jeśli się w nim schowamy, nie znajdzie nas żaden człowiek. Wojsku
nie wolno tu wchodzić, a jutro muszą ruszać w drogę." Weszli więc w
zboże, lecz wojsko nie odeszło, lecz wciąż leżało dokoła. Siedzieli w
zbożu dwa dni i dwie noce i byli tak bardzo głodni, że mało nie
poumierali, lecz mimo to nie wychodzili, bo wtedy śmierć byłaby pewna.
Rzekli tedy: "I na cóż była nasza ucieczka, skoro teraz nędznie
zdychamy." Po niebie leciał właśnie ognisty smok, obniżył ku nim lot i
zapytał, dlaczego się schowali, oni zaś odpowiedzieli, "Jesteśmy trzej
żołnierze. Musieliśmy brać nogi za pas, bo żołd nasz był skąpy, a teraz
przyjdzie nam pomrzeć z głodu, jeśli będziemy tak leżeć, albo pobujać
się na szubienicy, jeśli wyjdziemy." - "Jeśli przez siedem lat,
będziecie mi służyć," rzekł smok, "przeprowadzę was przez wojska, że
nikt was nie złapie." - "Nie mamy wyboru i musimy na to przystać,"
odpowiedzieli. Złapał ich zatem smok w swoje pazury i przeniósł ich w
powietrzu ponad wojskiem i postawił ich het daleko na ziemi. Lecz smok
to nikt inny jak diabeł. Dał im mały bacik i rzekł " Bijcie i
strzelajcie z niego, a wokół was będą skakały pieniądze. Jeno wedle
waszej woli, a pożyjecie jak wielcy panowie, będziecie trzymać konie, a
jeździć wozami. Po upływie siedmiu lat będziecie moi. Potem otworzył
przed nimi książkę i wszyscy trzej musieli się w niej podpisać. "Lecz
zadam wam jeszcze zagadkę," rzekł diabeł, "Jeśli zgadniecie, uwolnię
was ze swej mocy." Po tych słowach odleciał od nich daleko, a oni
podróżowali ze swoim bacikiem, mięli pełno pieniędzy, kazali sobie
pańskie odzienie uszyć i ruszyli w świat. A gdzie byli, tam żyli w
radości i wspaniałościach, jeździli na koniach i wozach, jedli i pili,
lecz nic złego nie czynili. Czas mijał im szybko, a gdy przeszło prawie
siedem lat, obleciał i strach. Trzeci nie przejmował się: "Bracia, nie
trwóżcie się, nie upadłem na głowę i zagadkę odgadnę." Wyszli więc w
pole i usiedli, lecz dwóch miało strapione twarze. Przyszła jeszcze
stara kobieta i zapytała, czemu są smutni. "Ach, cóż wam do tego. I tak
nie możecie nam pomóc." - "Kto wie," odpowiedziała, "powierzcie mi
jeno swe smutki." Opowiedzieli jej więc, że są w służbie diabła od
prawie siedmiu lat, że dał im pieniędzy jak siana, że zapisali mu swe
dusze, a teraz muszą je oddać, jeśli po siedmiu latach nie odgadną
zagadki. Stara rzekła: "Jeśli mam wam pomóc, to jeden z was musi pójść
do lasu. Będzie tam obsunięta ściana skalna, a będzie wyglądała, jak
domek. Będzie musiał tam wejść, bo tam znajdzie ratunek." Dwóch
smutnych pomyślało: "To nas i tak nie uratuje." i nie ruszyli się z
miejsca, lecz trzeci, ten wesoły, wyruszył w las, aż w końcu znalazł
skalną chatę. W domku siedziała kobieta stara jak głaz, a była to babcia
diabła i zapytała go, skąd to przychodzi i czego tutaj chce. Opowiedział
jej wszystko, co się stało, a ponieważ spodobał jej się, zlitowała się i
rzekła, że mu pomoże. Podniosła wielki kamień, który leżał nad piwnicą,
i rzekła: "Schowaj się. Będziesz wszystko słyszał, o czym mowa. Siedź
tylko cicho i nie ruszaj się z miejsca, gdy przyjdzie smok i zażąda
jadła." Babcia nakryła do stołu, przyniosła trunków i jadła, że był
zadowolony, zapytała go, jak minął dzień i ile dusz zdobył. "Nie
chciało mi się dzisiaj poszczęścić, " odpowiedział, "ale dopadłem
trzech żołnierzy. Oni są pewni." - " Tak, trzech żołnierzy,"
odpowiedziała, "Musi coś w tym być, że nie mogą ci uciec." Diabeł
rzekł zaś dziko: "Są moi, ale zadam im jeszcze zagadkę. Nigdy jej nie
odgadną." - "A cóż za zagadkę?" zapytała. "Zaraz ci powiem: W
wielkim morzu północnym leży martwy koczkodan, a ma być ich pieczenią,
żebro wielkiego wieloryba, ich srebrną łyżką, a stare puste końskie
kopyto ich kielichem na wino." Gdy diabeł poszedł do łóżka, babcia
podniosła kamień i wypuściła żołnierza. "Miałeś wszystko na uwadze?" -
"Tak," rzekł, "wiem wszystko i dam sobie radę." Potem musiał wykraść
się przez okno i pospieszyć do swych kompanów. Opowiedział im, jak
babcia przechytrzyła diabła, jak usłyszał rozwiązanie zagadki. Wszyscy
się ucieszyli i byli dobrej myśli, wzięli swój bacik i natrzaskali sobie
tyle pieniędzy, że aż skakały po ziemi. Siedem lat minęło, diabeł więc
przyszedł ze swą książką, pokazał im podpisy i rzekł: "Zabiorę was do
piekła, a dostaniecie tam strawę. Jeśli zgadniecie, jaką pieczeń dadzą
wam jeść, będziecie wolni i pozwolę wam zachować bacik." Zaczął tedy
pierwszy żołnierz: "W morzu północny leży martwy koczkodan, to będzie
nasza pieczeń." Diabeł zeźlił się, zrobił "hm! hm! hm!" i zapytał
drugiego: "A co będzie waszą łyżką?" - "żebro wieloryba będzie naszą
srebrną łyżką." Diabeł skrzywił twarz, mruknął trzy razy "hm! hm!
hm!" i rzekł do trzeciego: "Wiecie, co będzie waszym kielichem na
wino?" - "Stare końskie kopyto. To będzie nasz kielich. " Odleciał
więc diabeł z głośnym krzykiem i nie miał już nad nimi mocy. A oni
zachowali swój bacik, trzaskali zeń pieniędzy, ile chcieli, żyli w
radości aż po ich koniec.
