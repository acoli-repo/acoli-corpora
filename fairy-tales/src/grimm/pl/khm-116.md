# author: Gebrüder Grimm
# source: tbc
# url: https://www.grimmstories.com/pl//grimm_basnie/blekitne_swiatelko
# note: copyright of translation tbc

## Niebieskie Światełko 

Był sobie kiedyś żołnierz. Długie lata służył wiernie swojemu królowi,
lecz gdy wojna się skończyła, a żołnierz z powodu wielu ran, które mu
zadano, nie mógł dłużej służyć, rzekł do niego król: "Możesz iść do
domu, już cię nie potrzebuję. Nie będziesz dostawał dłużej pieniędzy, bo
zapłatę dostaje tylko ten, kto mi służy." Żołnierz nie wiedział, z
czego ma żyć, odszedł zatroskany, a szedł cały dzień, aż wieczorem
dotarł do lasu. Gdy zapadła ciemność, zobaczył światło. Zbliżył się do
niego i trafił do domu. Mieszkała w nim wiedźma. "Pozwól mi
przenocować, daj trochę jeść i pić" rzekł do niej, "Inaczej
sczeznę." - "Oho!" odpowiedziała, "A kto daje coś zabłąkanemu
żołnierzowi? Lecz okażę ci litość i przyjmę cię, jeśli zrobisz, co
każę." - "A czego żądasz?" zapytał żołnierz. "Żebyś mi jutro ogród
przekopał." Żołnierz zgodził się, a następnego dnia pracował co sił,
lecz do wieczora nie skończył. "Widzę," rzekła wiedźma, "że nie
możesz dzisiaj iść dalej. Zatrzymam cię na jeszcze jedną noc. Porąbiesz
mi jutro furę drwa na kawałki." Żołnierz potrzebował na to całego dnia,
a wieczorem, wiedźma złożyła mu ofertę, by został jeszcze jedną noc.
"Jutro dostaniesz lekką robotę, za moim domem jest stara wyschnięta
studnia. Wpadła mi do niej lampka. Świeci na niebiesko i nigdy nie
gaśnie. Musisz mi ją przynieść." Następnego dnia starucha zaprowadziła
go do studni i spuściła w koszu na dół. Znalazł niebieskie światełko i
dał jej znak, by wciągnęła go do góry. Ciągnęła go też, ale gdy już był
przy brzegu, wyciągnęła rękę by odebrać swą lampkę. "Nie,"
odpowiedział żołnierz, bo przejrzał jej niecne zamiary, "Nie dam ci
światła nim nie stanę obiema nogami na ziemi." Wiedźma wpadła w złość,
spuściła go znowu na dół i odeszła. Biedny żołnierz spadł bez szkody na
podmokłe dno, a niebieskie światełko wciąż się paliło, lecz w czym mogło
pomóc? Zobaczył, że nie ujdzie śmierci. Siedział smutny przez chwilę,
przypadkiem chwycił za kieszeń i znalazł tam fajkę wypchaną tabaką.
"Będzie to moja ostatnia przyjemność," pomyślał i ją wyjął, odpalił od
niebieskiej lampki i zaczął palić. Gdy studnię spowił dym, stanął przed
nim nagle mały czarny ludek i zapytał "Panie, co rozkażesz?" - "Cóż
mi tobie rozkazywać?" odparł żołnierz zupełnie zdziwiony. "Uczynię
wszystko, czego zażądasz." -"dobrze," rzekł żołnierz, "najpierw
wciągnij mnie z tej studni." Ludek wziął go za rękę i poprowadził przez
podziemne przejście, lecz nie zapomniał zabrać niebieskiej lampki.
Pokazał mu po drodze skarby, jakie zgromadziła wiedźma i je schowała, a
żołnierz zabrał tyle złota, ile mógł unieść. Gdy byli na górze, rzekł do
ludka: "Idź, zwiąż wiedźmę i zaprowadź przed sąd." Nie trwało długo, a
przyjechała z wielkim krzykiem, szybko jak wiatr, na dzikim kocie, tak
samo szybko wrócił ludek, "Wszystko załatwione" rzekł, "Wiedźma wisi
już na szubienicy - jakie są twoje rozkazy, Panie?" zapytał mały. "Na
razie żadne." Odpowiedział żołnierz, "Możesz iść do domu, ale bądź pod
ręką, gdy cię zawołam." - "To zbędne," powiedział ludek, "
wystarczy, że odpalisz fajkę od niebieskiej lampki, a stanę przed
tobą." I po tym zniknął mu z oczu. Żołnierz wrócił do miasta, z którego
przyszedł. Poszedł do najlepszej karczmy i kazał sobie szyć piękne
stroje., potem kazał oberżyście, by urządził mu pokuj z takich
przepychem, jak to tylko możliwe. Gdy wszystko było gotowe, żołnierz się
wprowadził, zawołał czarnego ludka i rzekł: "Służyłem królowi wiernie,
lecz on mnie odesłał i zostawił na pastwę głodu. Zemszczę się teraz za
to." - "Co mam czynić?" zapytał mały. "Późno w nocy, gdy królewna
będzie leżała w łóżku, przynieś ją tu we śnie. Będzie mi służyć za
pokojówkę." Ludek rzekł wtedy: "dla mnie to proste, ale dla ciebie to
niebezpieczna rzecz. Gdy się wyda, możesz źle skończyć." Gdy wybiła
dwunasta, otworzyły się drzwi i ludek wniósł królewnę." - "Aha,
jesteś!" zawołał żołnierz, "żywo do roboty! Idź po miotłę i zamieć
izbę." Gdy skończyła, kazał jej podejść do swojego fotela, wyciągnął
nogę i rzekł: "ściągnij mi buty" rzucił je potem królewnie w twarz i
musiała je podnieść i czyścić na połysk. Robiła wszystko, co jej
rozkazał bez sprzeciwu, niemal z na wpół zamkniętymi oczyma. Z pierwszym
pianiem koguta zaniósł ją ludek z powrotem do łóżka w królewskim zamku.
Następnego ranka, gdy królewna wstała, poszła do swego ojca i
opowiedziała mu o swoim dziwnym śnie. "Niesiono mnie po ulicach szybko
jak błyskawica do pokoju żołnierza. Musiałam mu służyć jako dziewka,
usługiwać i zajmować się podłą robotą, zamiatać izbę, czyścić buty. To
był tylko sen, ale jestem tak zmęczona, jakbym naprawdę to robiła." -
"Ten sen mógł być rzeczywistością" rzekł król, "dam ci radę, wypchaj
kieszenie grochem i zrób w niej małą dziurkę. Jeśli ktoś po ciebie
przyjdzie, groszek wypadnie i zostawi ślad na ulicach." Gdy król to
mówił, był przy tym niewidzialny ludek i wszystko słyszał. W nocy, gdy
niósł śpiącą królewnę przez ulice, wypadało z jej kieszeni trochę
groszku, ale nie zostawił on śladu, bo podstępny ludek rozsypał przedtem
groch na wszystkich ulicach. A królewna musiała aż do pierwszego piania
koguta służyć jako dziewka. Król wysłał następnego ranka ludzi, którzy
mieli szukać śladu, lecz było to daremne. Na wszystkich ulicach
siedziały biedne dzieci, zbierały groch i rzekły: "Dzisiaj w nocy padał
groch." - "Musimy wymyślić coś innego," rzekł król. "Nie zdejmuj z
nóg butów, gdy położysz się do łóżka, a zanim stamtąd wrócisz, schowaj
jednego. Już ja go znajdę." Czarny ludek to usłyszał, a gdy żołnierz
wieczorem zażądał, by przyniósł mu królewnę, odradzał mu to i rzekł: Na
ten podstęp nie znam rady, a gdy tego buta znajdą u ciebie, będzie z
tobą źle. "Rób, co mówię," odparł żołnierz. I królewna musiała także
trzeciej nocy pracować jako dziewka, lecz zanim ją odniesiono, schowała
buta pod łóżkiem. Następnego ranka król kazał szukać buta swej córki.
Znaleziono go u żołnierza, a i sam żołnierz, który na prośby małego
ludka ruszył przez bramę, został wnet pochwycony i wrzucony do
więzienia. W ucieczce zapomniał tego, co było najlepsze: niebieskiej
lampki i złota. W kieszeni miał tylko jednego dukata. Stał teraz przed
więziennym oknem obciążony łańcuchami, a gdy tak stał, zobaczył jednego
ze swoich kamratów. Zapukał w szybę, a gdy tamten podszedł, rzekł:
"Bądź tak dobry i przynieś mi małe zawiniątko, które zostawiłem w
karczmie. Dam ci za to dukata." Kamrat pobiegł i przyniósł mu, czego
żądał. Gdy tylko żołnierz był znowu sam, zapalił fajkę wzywając czarnego
ludka. "Nie trwóż się," rzekł do swego pana, "idź, gdzie cię
poprowadzą, niech robią, co chcą, tylko niebieskiej lampki nie
zapominaj." Następnego dnia odbył się sąd nad żołnierzem i choć nie
zrobił nic złego, sędzia skazał go na śmierć. Gdy go już wyprowadzono,
poprosił króla o ostatnią przysługę." Czego chcesz?" zapytał król.
"Żebym w ostatniej drodze mógł zapalić fajkę." - "Możesz wypalić
nawet trzy," odpowiedział król, "ale nie myśl, że ci życie daruję."
Żołnierz wyciągnął fajkę i zapalił ją od niebieskiej lampki. Gdy parę
kłębów dymu wzniosło się w powietrze, stanął przed nim ludek, a w ręku
trzymał kija i rzekł. "Czego pragniesz, panie?" - "Bij fałszywych
sędziów i ich panów, aż padną na ziemię, nie szczędź i króla, który tak
źle się ze mną obszedł." No więc lał ludek jak błyskawica, ciach,
ciach, a kogo ledwo tknął kijem, padał na ziemię i nie ważył się drgnąć.
Wystraszył się król, zaczął błagać o litość i aby zachować życie, oddał
żołnierzowi królestwo i swą córkę za żonę.
