# author: Gebrüder Grimm
# source: tbc
# url: https://www.grimmstories.com/pl//grimm_basnie/smierc_kurki
# note: copyright of translation tbc

## O Śmierci Kurki 

Poszła raz kurka z kogucikiem na orzechową górkę. Ustalili, że, kto
znajdzie orzecha, podzieli się nim z drugim. No i kurka znalazła
wielkiego, wielkiego orzecha, lecz nic o tym nie powiedziała, bo chciała
go zjeść sama. Orzech był jednak tak gruby, że nie mogła go połknąć i
utkwił jej w gardle. Wystraszyła się, że się udusi. Krzyknęła więc
kurka: "Koguciku, proszę, biegnij ile tchu po wodę, inaczej się
uduszę." Kogucik pobiegł ile tchu do studni i rzekł: "Studnio, daj mi
wody, kurka leży na orzechowej górce, połknęła orzecha i się dusi."
Studnia odpowiedziała: "Biegnij najpierw do narzeczonej, niech ci da
czerwonego jedwabiu." Kogucik pobiegł do narzeczonej: "Narzeczono, daj
mi czerwonego jedwabiu. Czerwony jedwab dam studni, studnia da mi wody,
wodę zaniosę kurce, co na orzechowej górce leży. Połknęła wielkiego
orzech i od niego się dusi." Narzeczony odpowiedziała: "Najpierw
biegnij po mój wianuszek, wisi na wierzbie," Poszedł więc kogucik do
wierzby, ściągnął wianuszek z gałęzi i dał narzeczonej. Narzeczona dała
mu czerwonego jedwabiu. Zaniósł go studni, a studnia dała mu wody.
Zaniósł więc kogucik wody kurce, lecz gdy doszedł, leżała już uduszona
bez ruchu i życia. Zasmucił się kogucik tak bardzo, że krzyczał, a
wszystkie zwierzęta opłakiwały kurkę. Sześć myszy zaś budowało mały wóz,
by zawieźć ją w nim do grobu. Gdy wóz był gotowy, zaprzęgły się do
niego, a kogucik jechał. W drodze przyszedł lis i zapytał: "Dokąd
zmierzasz, koguciku?" - "Pochować moją kurę." - "Czy mogę jechać z
tobą?" - "Tak, ale usiądź z tylu wozu, z przodu nie zniosą tego moje
koniki." Usiadł więc list z tyłu, a potem wilk, niedźwiedź i jeleń, lew
i wszystkie zwierzęta z lasu. Tak jazda toczyła się dalej, aż dojechali
do potoku. "Jak przejedziemy?" zapytał kogucik. Przy potoku leżała
słomka, która rzekła: "Położę się w poprzek niego. Przejedziecie po
mnie." Lecz gdy sześć myszek weszło na most, słomka ześlizgnęła się do
wody, a z nią wpadło tam sześć myszek i wszystkie się utopiły. Nie
zaradzili więc biedzie, lecz wtem przyszedł węgielek i rzekł: "Jestem
wystarczająco duży, położę się w poprzek potoku, a wy po mnie
przejedziecie." Węgielek położył się przy wodzie, lecz niestety dotknął
jej trochę, zasyczał, zagasł i padł martwy. Gdy ujrzał to kamień,
zlitował się i chciał pomóc kogucikowi, położył się przez wodę. Kogucik
sam ciągnął wóz. Gdy już go miał z drugiej strony i z martwą kurką stał
już na lądzie i chciał przeciągnąć także resztę, która siedziała z tyłu,
lecz było ich za dużo i wóz się cofnął, a razem z nim wszystko wpadło do
wody i się potopiło. Kogucik został sam z martwą kurką, wykopał jej grób
i złożył ją w nim, usypał nad nią kopczyk, usiadł na nim i martwił się
tak długo, aż z tego zamartwienia umarł... i tak wszystko pomarło.
