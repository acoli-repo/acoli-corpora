# author: Gebrüder Grimm
# source: tbc
# url: https://www.grimmstories.com/pl//grimm_basnie/hufnal
# note: copyright of translation tbc

## Gwóźdź 

Pewien kupiec zrobił na targu dobre interesy, sprzedał wszystkie towary,
a trzos napchał złotem i srebrem. Pragnął teraz przed zmierzchem
powrócić do domu. Zapakował więc na swojego konia tobołek z pieniędzmi i
wyruszył. W południe wypoczywał w pewnym mieście; jako że później
zapragnął jechać dalej, przyprowadził mu parobek konia i rzekł:

"Panie, na lewym tylnym kopycie brakuje w podkowie gwoździa."

"Zostaw, niech tak zostanie," odpowiedział kupiec, "Muszę jeszcze
przebyć sześć godzin, a żelazo z pewnością to przetrzyma. Śpieszę się."

Po południu, zatrzymał się ponownie i kazał przynieść rumakowi chleba,
wnet przyszedł parobek do izby i rzekł:

"Panie, waszemu koniowi brakuje podkowy na lewym kopycie. Czy mam go
zaprowadzić do kowala?"

"Zostaw niech tak zostanie," odpowiedział pan, "zostało mi jeszcze
parę godzin, koń to z pewnością wytrzyma. Śpieszę się."

Jechał dalej, ale nie długo, ponieważ koń począł kuleć. Nie kulał długo,
bo zaraz zaczął się potykać, ale także długo się nie potykał, bo zaraz
upadł i złamał sobie nogę. Kupiec musiał pozostawić leżącego konia,
odpiął tobołek, wziął go na plecy i na piechotę poszedł do domu, gdzie
dotarł dopiero późno w nocy.

"Wszelkiemu nieszczęściu," mówił sam do siebie, "winny jest przeklęty
gwóźdź." Śpiesz się powoli.
