# author: Gebrüder Grimm
# source: tbc
# url: https://www.grimmstories.com/pl//grimm_basnie/ksiezyc
# note: copyright of translation tbc

## Księżyc 

Był sobie kiedyś kraj, gdzie noc zawsze była ciemna, a nad nim
rozpościerało się niebo jak czarna chusta, bo nigdy nie wschodził tam
księżyc i żadna gwiazda nie błyszczała w ciemnościach. Przy stwarzaniu
świata starczało nocnego światła. Niegdyś wybrali się czterej młodzieńcy
z tego kraju na wędrówkę. Doszli oni do innego królestwa, gdzie w czasie
nocy, kiedy słońce chowało się za górami, na dębowym drzewie wisiała
świecąca kula, która wydawała z siebie wszerz i wzdłuż delikatne
światło. Można było przy nim wszystko dobrze dojrzeć i rozróżnić, nawet
jeśli nie było tak błyszczące jak słońce. Wędrowcy stanęli spokojnie i
spytali chłopa, który przejeżdzał właśnie swoim wozem, cóż to za
światło.

"To jest księżyc," odpowiedział, "nasz sołtys kupił go za trzy talary
i przytwierdził do dębu. Musi go codziennie polewać olejem i utrzymywać
w czystości., aby zawsze jasno świecił. Za to dostaje od nas jednego
talara na tygodzień.."

Kiedy chłop odjechał, rzekł jeden z nich: "Nam też może się przydać ta
lampa, mamy w domu dąb, tak samo duży jak ten, moglibyśmy ją na nim
zawiesić. Jaka będzie to radość, kiedy w nocy nie będziemy musieli
błąkać się dookoła w ciemnościach!"

"Wiecie co?" powiedział drugi. "Przyprowadzimy wóz i konie i
wywieziemy ten księżyc. Oni tu mogą kupić sobie drugi."

"Ja umiem się dobrze wspinać," powiedział trzeci, "ściągnę go na
dół."

Czwarty przyprowadził wóz z końmi, a trzeci wspiął się na drzewo,
wywiercił dziurę w księżycu, przeciągnął przez niego linę i spuścił na
dół. Kiedy ta błyszcząca kula leżała na wozie, przykryli ją chustą, aby
nikt nie spostrzegł kradzieży. Szczęśliwie dowieźli go do swojego kraju
i powiesili na wysokim dębie.

Starzy i młodzi cieszyli się, kiedy nowa lampa zalewała swym światłem
wszystkie pola, a także wypełniała nim wszystkie izby i komnaty.
Karzełki wyszły ze swych skalnych jaskiń i tańczyły na łąkach dokoła w
swoich czerwonych surdutach.

Wszyscy czterej dbali o księżycowy olej, czyścili knot i otrzymywali za
to tygodniowo swojego talara. Lecz wkrótce stali się starcami, a kiedy
jeden z nich zachorował i przewidział swoją śmierć, zarządził, że
czwarta część księżyca, powinna mu zostać dana do grobu jako jego
własność. Kiedy umarł, sołtys wszedł na drzewo i odciął jedną czwartą
nożycami do żywopłotu, która została złożona do trumny. Światło księżyca
osłabło, ale jeszcze nie było to zauważalne. Kiedy umarł drugi, została
mu oddana druga ćwiartka i światło zmniejszyło się. Jeszcze słabsze
stało się po śmierci trzeciego, który również zabrał swoją część, a
kiedy czwarty spoczął w grobie, nadeszły znowu stare ciemności. Kiedy
ludzie wychodzili wieczorami z domów bez latarni, zderzali się ze sobą
głowami.

Lecz gdy części księżyca znów zjednoczyły się w podziemnym świecie, tam
gdzie zawsze panowała ciemność, martwi stracili pokój i zbudzili się ze
swoich snów. Zdumieli się, gdyy znowu mogli widzieć. Księżycowego
światła było im dość, ponieważ ich oczy stały się tak słabe, że nie
mogli znieść blasku słońca. Podnieśli się, stali się weseli, przybrali
swój stary sposób życia. Część zaczęła się bawić i tańczyć, inni
pobiegli do gospód, gdzie zażądali wina, upijali się, szaleli i kłócili
się a wreszcie wznieśli swoje kije i zaczęli się bić. Hałas robił się
coraz bardziej nieznośny, aż wreszcie dotarł do niebios.

Święty Piotr, który strzegł bram nieba, pomyślał, że podziemny świat
zbuntował się i zwołał niebiańskie zastępy. Gdy jednak nie przybyły,
usiadł na swoim koniu i pojechał na nim przez bramę nieba do podziemnego
świta. Wrócił martwym pokój, kazał im ponownie spocząć w grobach, a
księżyc zabrał i powiesił wysoko na niebie.
