# author: Gebrüder Grimm
# source: tbc
# url: https://www.grimmstories.com/pl//grimm_basnie/uparte_dziecko
# note: copyright of translation tbc

## Uparte dziecko 

Było sobie nigdyś uparte dziecko, a nie robiło nic, czego chciałaby
matka. Dlatego nie miał w nim Bóg upodobania, zesłał nań chorobę i żaden
lekarz nie umiał mu pomóc. Wnet leżało na łożu śmierci. Gdy opuszczono
je do grobu i przykryto ziemią, nagle wyłoniła się z niej rączka i
sięgała w górę, a przysypywanie jej świeżą ziemią nic nie dawało. Rączka
ciągle wychodziła na wierzch. Matka musiała tedy podejść do grobu i
chłostać rączkę rózgą, a gdy to uczyniła, rączka schowała się i dziecko
odnalazło swój pokój pod ziemią.
