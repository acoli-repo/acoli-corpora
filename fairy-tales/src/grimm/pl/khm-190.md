# author: Gebrüder Grimm
# source: tbc
# url: https://www.grimmstories.com/pl//grimm_basnie/chlop_i_diabel
# note: copyright of translation tbc

## Chłop i Diabeł 

Był sobie raz mądry a szelmowski chłopek, o którego psotach można by
wiele prawić. Najpiękniejsza zaś historia opowiada jak z diabła zrobił
błazna.

Chłopek uprawiał raz pole i już szykował się do domu, gdy zapadł
zmierzch. Na środku swego pola zobaczył wtem kopiec ognistych węglików.
Podszedł do niego galancie zadziwiony, a tam na górce żaru siedzi mały
czarny diabeł. "Siedzisz pewnie na skarbie, " rzekł chłopek. "A
jakże," odrzekł diabeł, "na skarbie, w którym jest więcej złota i
srebra, niż widziałeś w życiu." - "Skarb leży na moim polu i należy do
mnie, " rzekł chłopek. "Będzie twój," powiedział diabeł, "jak mi
oddasz połowę tego, co przez dwa lata to pole z siebie wyda: złota mam
dosyć, pragnę zaś owoców tej ziemi." Chłopek zgodził się na ten handel.
"Abyśmy się nie kłócili przy podziale," rzekł, "do ciebie będzie
należało to, co jest nad ziemią." Diabłu się to spodobało, lecz chytry
chłopek zasiał buraki. Gdy nadszedł czas żniw, pojawił się diabeł.
Przyszedł po swoją dolę, lecz nie znalazł nic prócz żółtych suchych
liści, a chłopek, zupełnie zadowolony, wykopywał swoje buraki. "Tym
razem ty miałeś korzyść," rzekł diabeł, "ale następnym razem tak nie
będzie. Twoje jest to, co rośnie nad ziemią, a moje co jest pod." -
"Zgoda," odpowiedział chłopek. Gdy naszedł czas siewu, chłopek nie
zasiał buraków, lecz pszenicę. Kiedy ziarno było już dojrzałe, chłopek
poszedł na pole i ścinął pełne kłosy aż do samej ziemi. Gdy przyszedł
diabeł, nie znalazł nic prócz ścierniska i zapadł się wściekły w swej
skalnej otchłani. "Tak trzeba robić lisa na szaro," rzekł chłopek i
poszedł po swój skarb.
