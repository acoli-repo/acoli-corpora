# author: Gebrüder Grimm
# source: tbc
# url: https://www.grimmstories.com/pl//grimm_basnie/mlody_olbrzym
# note: copyright of translation tbc

## Młody olbrzym 

Pewien chłop miał syna, a był on duży jak kciuk i wcale nie robił się
większy, przez parę lat nie urósł nawet o włos. Pewnego raz chłop chciał
iść orać polem gdy malec rzekł: "Ojcze, chcę wyjść z tobą."

"Chcesz wyjść ze mną?" rzekł ojciec, "Zostań tu, bo tam na nic się
nie przydasz, mógłbyś się jeszcze zgubić." Paluszek zaczął płakać i dla
świętego spokoju ojciec wsadził go do kieszeni i wziął ze sobą. Na polu
wciągnął go z powrotem i posadził w świeżej bruździe. Gdy tak siedział,
poprzez góry przyszedł wielki olbrzym. "Widzisz tego wielkoluda?"
zapytał ojciec chcąc nastraszyć malucha, żeby był grzeczny. "Przyszedł
żeby cię zabrać."

Olbrzym zrobił swoimi długimi nogami jeno parę kroków, a już był przy
bruździe. Ostrożnie podniósł maluszka dwoma palcami do góry, obejrzał go
i odszedł nie mówiąc do niego ni słowa. Ojciec był przy tym, ale ze
strachu nie mógł dobyć głosu i nic innego nie przyszło mu do głowy, jak
to, że stracił swe dziecko, że do końca życia nie ujrzy go już na oczy.

Olbrzym zaniósł go jednak do domu i karmił swoją piersią, a paluszek
rósł, robił się coraz większy i silny, jak to jest zwykle w rodzie
wielkoludów. Minęły dwa lata. Stary poszedł z nim do lasu, chciał go
wypróbować i rzekł: "Wyrwij mi tę witkę." Chłopak był tak silny, że
wyrwał z ziemi młode drzewo z korzeniami. Olbrzym jednak pomyślał:
"Musi być jeszcze lepiej," wziął go znowu i karmił piersią jeszcze dwa
lata. Gdy go sprawdził, jego siła wzrosła tak, że umiał wyłamać stare
drzewo z ziemi. Lecz olbrzymowi wciąż to nie starczało i karmił go przez
kolejne dwa lata, a gdy potem poszli do lasu, rzekł "Wyrwij teraz jakąś
porządną witkę," chłopak wyrwał więc najgrubszy dąb z ziemi, że aż
trzasnęło, a była to dla niego jeno dziecinna zabawa. "Wystarczy,"
rzekł olbrzym, "wyuczyłeś się," i zaprowadził go z powrotem na pole, z
którego go zabrał. Jego ojciec stał tam za pługiem, młody olbrzym
podszedł do niego i rzekł: "Widzi ojciec, jak chłop z jego syna
wyrósł?!"

Chłop wystraszył się i rzekł: "Nie, nie jesteś moim synem, nie chcę
cię, odejdź ode mnie."

"Pewnie, że jestem twoim synem, puść mnie do roboty, mogę orać jak On i
jeszcze lepiej."

"Nie, nie jesteś moim synem i nie umiesz orać, odejdź ode mnie."

Lecz ponieważ bał się wielkoluda, puścił pług, odsunął się i usiadł na
uboczu pola. Chłopka wziął uprząż i nacisnął jedną tylko ręką, a nacisk
był tak potężny, że pług wszedł głęboko w ziemię. Chłop nie mógł na to
patrzeć i zawołał do niego: "Jeśli chcesz orać, to nie naciskaj tak
mocno, do niczego taka robota." Lecz chłopak wyprzągł koniem sam
pociągnął pług i rzekł: "Ojciec niech idzie do domu i każe matce
zgotować michę pełną jedzenia, ja w tym czasie przeoram to pole."
Poszedł więc chłop do domu, zamówił jedzenie u swej żony, chłopak orał
pole, wielkie na dwie morgi, zupełnie sam, potem zaprzągł się do bron i
bronował wszystko dwiema bronami na raz.

Gdy skończył poszedł do lasu i wyrwał dwa dęby, położył je na barkach, a
z przodu i z tyłu brony, na to jeszcze po koniu i niósł wszystko jak
snop słomy do domu rodziców.

Gdy doszedł na podwórze, nie poznała go własna matka i spytała: "Kim
jest ten okropnie wielki chłop?"

Chłop rzekł: "To nasz syn."

A ona rzekła: "Nie to nie może być nasz syn, nie mięliśmy takiego
wielkiego, z naszego była drobinka." Zawołała potem do niego: "Odejdź,
nie chcemy cię." Chłopak milczał, zaciągnął konie do stajni, dał im
owsa i siana, wszystko jak należy.

Gdy skończył, poszedł do izby, usiadł na ławie i rzekł: "Matko,
zjadłbym coś, zaraz będzie?"

Rzekła więc "tak" i przyniosła dwie pełne michy, najadłaby się tym z
mężem do syta przez osiem dni, ale chłopak zjadł to sam i zapytał, czy
nie mogłaby podać więcej.

"Nie," rzekła, "to wszystko, co mamy."

"To było coś do skosztowania, ja muszę mieć więcej." Nie ważyła się
opierać, poszła i postawiła kocioł z wieprzowiną na ogniu, a gdy była
gotowa, wniosła ją. "Wreszcie parę okruszków," rzekł i wszystko zjadł,
lecz ciągle mu nie starczało, by ugasić głód. Rzekł więc; "Ojciec,
widzę, że się i Niego nie najem, niech przyniesie mi pręt z żelaza, taki
mocny, żebym go nie mógł złamać między kolanami, pójdę w świat."

Chłop był z tego rad, zaprzągł dwa konie do wozu i przywiózł od kowala
pręt, duży i gruby, że tylko dwa konie mogły go uciągnąć. Chłopak wziął
go między kolana i trach! Złamał go w środku na pół jak tyczkę do fasoli
i wyrzucił.

Ojciec zaprzągł cztery konie i przywiózł pręt, tak wielki i gruby, że
tylko cztery konie mogły go ruszyć. Syn złamał go na kolanie na pół,
odrzucił i rzekł: "Ojciec, ten mi nie pomoże, niech lepiej zaprzęgnie i
przywiezie mocniejszy pręt."

Zaprzągł więc ojciec osiem koni i przywiózł pręty, tak wielki i gruby,
że tylko osiem konie mogło go przywieźć. Gdy syn wziął go do ręki, od
razu u góry odłamał się kawałek, rzekł więc: "Ojciec, widzę, że nie
może mi załatwić pręta, jakiego mi trzeba, nie zostanę dłużej u niego."

Odszedł więc, a podawał się za czeladnika kowala. Doszedł do wioski, w
której mieszkał kowal, a był to sknera, nic człowiekowi nie dał i
wszystko chciał mieć dla siebie samego.. Wszedł do niego do kuźni i
zapytał, czy nie potrzebuje czeladnika.

"Tak," rzekł kowal, przyjrzał mu się i pomyślał: "Mocny chłop, będzie
dobrze tłukł młotem i zarabiał na chleb. Zapytał: "Ile chcesz
zapłaty?"

"Nie chcę żadnej," odpowiedział, "ale gdy co czternaście dni inni
czeladnicy będą dostawać zapłatę, dam ci dwa kuksańce, a ty musisz
wytrzymać."

Sknera był rad i pomyślał, że zaoszczędzi kupę pieniędzy. Następnego
ranka obcy czeladnik miał tłuc młotem pierwszy, lecz gdy majster
przyniósł rozżarzony pręt, a on pierwszy raz uderzył, żelazo się
rozleciało, a kowadło utopiło się w ziemi, tak głęboko, że nie mogli go
wyciągnąć. Sknera zrobił się zły i rzekł; "Ach tam, nie potrzeba mi
ciebie, za ostro walisz. Co chcesz za to jedno uderzenie?

On zaś rzekł: "Chcę ci tylko dać maluśkiego kuksańca, nic więcej." I
podniósł nogę i dał mu takiego kopa, że ten przeleciał przez wiele fur
siana. Potem wyszukał sobie najgrubszego pręta z żelaza, jaki był w
kuźni, wziął go do ręki jako kij wędrowny i poszedł dalej.

Gdy chwilę już szedł, doszedł do folwarku zapytał zarządcy, czy nie
potrzebują większego parobka.

"Tak," rzekł zarządca, "Trzeba mi takiego, wyglądasz jak chłop na
schwał, który dokazać potrafi. Ile chcesz za rok?"

I znów odpowiedział, że nie chce zapłaty, lecz co rok chciał mu dawać
trzy kuksańce, które musiałby wytrzymać. Zarządca był rad, bo też był
sknerą.

Następnego ranka parobki miały wozić drwa, wszystkie już wstały, lecz on
leżał jeszcze w łóżku, zawał więc jeden: "Wstawaj, już czas, idziemy do
drewna, a ty idziesz z nami."

"Ach," rzekł szorstko i krnąbrnie, "idźcie przodem, i tak będę
szybciej od was wszystkich."

Poszli więc do zarządcy i opowiedzieli mu, że ten wielgachny parobek
leży jeszcze w wyrku i nie chce z nimi wozić drwa. Zarządca rzekł, żeby
go jeszcze raz zbudzili i kazali mu zaprzęgnąć konie. Wielgachny parobek
rzekł jednak jak przedtem, "Idźcie przodem, i tak będę szybciej niż wy
wszyscy razem." Potem leżał jeszcze ze dwie godziny, w końcu podniósł
się z pierza, wyciągnął dwa korce grochu z ziemi i ugotował sobie zupkę,
zjadł ją spokojnie, a gdy to wszystko już zrobił, poszedł, zaprzągł
konie i pojechał do drewna.

Troszeczkę przed drewnem leżał jar, przez który musiał przejechać,
przejechał najpierw wozem, potem konie musiały stanąć, a on poszedł za
wóz, nabrał drzewa i chrustu i zrobił wielką barykadę, że żaden koń nie
mógłby przejechać. Gdy dojechał już do drewna, pozostali jechali już
obładowanymi wozami do domu, on zaś rzekł do nich: "Jedźcie, i tak będę
szybciej w domu." Nie wjechał nawet głęboko w drzewa, urwał dwa
największe drzewa z ziemi, rzucił na wóz i zawrócił. Gdy dotarł przed
barykadę, stali tam wszyscy i nie modli przejechać. "Widzicie," rzekł;
"Jakbyście ze mną zostali, dojechalibyście do domu tak samo, a
mogliście jeszcze godzinę pospać." Chciał więc podjechać, ale jego
konie nie mogły się przebić, wyprzągł je więc, położył na wozie i sam
chwycił w ręce dyszel i hop, przeciągnął wszystko, a poszło mu tak
lekko, jakby pióra załadował. Gdy był po drugie stronie, rzekł do
pozostałych: "Widzicie, będę szybciej niż wy," pojechał dalej, a
pozostali musieli zostać w miejscu. Na podwórzu wziął w rękę drzewo,
pokazał zarządcy i rzekł: "Czy to nie piękny drągal?" A zarządca rzekł
do swojej żony: "Dobry ten parobek, nawet jeśli długo śpi i tak jest
szybciej od reszty."

I służył tak zarządcy przez rok. Gdy czas ten minął, a reszta parobków
dostała swą wypłatę, rzekł, że już czas, by on odebrał swoją. Zarządca
bał się kuksańców, które miał dostać, i błagał go, by mu darował, że
wolałby sam zostać parobkiem, a on niech by był zarządcą.

"Nie," rzekł, "Nie chcę być zarządcą, jestem parobkiem i chcę nim
pozostać, a teraz chcę by warunki się spełniły.

Zarządca chciał mu dać, czego tylko by zażądał, ale nic to nie pomogło,
lecz parobek na wszystko mówił "Nie." Zarządca nie wiedział, co
poradzić i poprosił go o czternaście dni, bo chciał się jeszcze nad
wszystkim zastanowić. Parobek rzekł, że da mu ten czas. Zarządca zwołał
wszystkich swoich pisarzy, by pomyśleli nad jakąś radą, Pisarze
namyślali się długo, wreszcie zaś rzekli, że przed parobkiem wielkoludem
nikt nie uchowa się żywy, bo gdy uderzy, zabije jak komara. Powinien
zatem kazać zejść mu do studni, by ją wyczyścił, a gdy będzie na dole,
trzeba przytoczyć kamień młyński i spuścić mu go na głowę, nie ujrzałby
potem nigdy więcej słońca.

Rada spodobała się zarządcy, a parobek gotów był, zejść do studni. Gdy
był na dole na dnie, przytoczyli wielki kamień młyński i myśleli już, że
rozwalili mu łeb, lecz on zawołał: "Odpędźcie kury od studni, grzebią w
piachu i sypią mi ziarenka do oczu, że nic nie widzę."

Zawołał więc zarządca "Sio, sio!" i udawał, że odgania kury. Gdy
parobek skończył robotę, wyszedł na wierzch i rzekł: "Patrzcie, jaki
mam ładny naszyjnik," a był to kamień młyński, który nosił na szyi.
Zebrali się wnet pisarze i uradzili, posłań parobka do zaklętego młyna,
by tam w nocy mełł ziarno. Jeszcze nikt rankiem nie wyszedł stamtąd
żywy. Propozycja spodobała się zarządcy i kazał parobkowi jeszcze tego
wieczoru zawieźć do młyna osiem metrów ziarna i je zmielić. Poszedł więc
parobek na strych i wsadził dwa worki do prawej kieszeni, dwa do lewej,
cztery do wora spływającego mu z barków pół na plecy, pół na pierś i tak
obładowany poszedł do zaklętego młyna. Młynarz rzekł, że za dnia też
mógłby nieźle zemleć, a nie w nocy, bo młyn zaklęty, a kto nocą do niego
by wszedł, rano leżałby w nim martwy.

Rzekł więc "Przeżyję jakoś, idźcie jeno sobie i przyłóżcie ucho do
podusi." Potem poszedł do młyna i nasypał ziarna. Koło jedenastej
poszedł do izby we młynie i usiadł na ławie. Gdy chwilkę już siedział,
nagle otworzyły się drzwi, wjechał do środka wielki stół, a na stole
położyło się wino, pieczeń i mnóstwo dobrego jadła, a wszystko działo
się samo, bo nie było nikogo, kto by to wniósł. Potem przysunęły się
krzesła, lecz żadni ludzie nie przyszli, aż nagle zobaczył palce,
poruszały nożami i widelcami, kładły potrawy na talerze, lecz nic więcej
nie dało się widzieć. A że był głodny, gdy ujrzał potrawy usiadł do
stołu, jadł i raczył się wszystkim. Gdy się już najadł, a i inni
opróżnili swe miski, nagle światła zgasły od dmuchnięcia, wyraźnie to
słyszał, a gdy zrobiło się ciemno że oko wykol dostał coś jakby w pysk.

"Rzekł więc: "Jeszcze raz coś takiego, a oddam."

A gdy drugi raz dostał w pysk, odpłacił pięknym za nadobne. I tak było
całą noc, bo się nie dawał, lecz porządnie odparowywał i lał dokoła nie
ociągając się. O zmierzchu zaś wszystko ustało.

Gdy przyszedł młynarz, patrzył za nim i dziwił się, że jeszcze żyje. A
on rzekł "Nażarłem się, dostałem po pysku i dawałem po pysku." Młynarz
ucieszył się i rzekł, że młyn odtąd wybawiony, a w podzięce chciał mu
dać mnóstwo pieniędzy. Lecz on rzekł: "Nie chcę pieniędzy, mam ich
dość."

Wziął swoją mąkę na plecy, poszedł do domu, a zarządcy rzekł, że
wszystko skończone, a teraz chce zapłatę. Gdy zarządca to usłyszał,
naprawdę się wystraszył, nie mógł się wzięć w karby, chodził po izbie
tam i z powrotem, krople potu ściekały mu po czole. Otworzył okno za
świeżym powietrzem i zanim się obejrzał, parobek dał mu kopa, że
wyleciał przez okno w powietrze i frunął dalej i dalej, aż nikt nie mógł
go już dojrzeć. Parobek zaś rzekł wtedy do żony zarządcy: "Jak nie
wróci, to wy będziecie musieli przyjąć drugiego kuksańca."

Zawołał więc: "Nie, nie, nie wytrzymam tego," otworzyła drugie okno,
po krople potu ściekały jej po czole. Dał jej wtedy kopa, że też
wyfrunęła, a że była lżejsza, poleciała wyżej niż jej mąż.

Mąż wtedy zawołał "Chodź do mnie," a ona zawołała: "To ty chodź do
mnie, ja nie mogę do ciebie." Szybowali tak w powietrzu i żadne nie
mogło dojść do drugiego, a czy jeszcze tak szybują, tego nie wiem. Młody
olbrzym wziął zaś swój żelazny pręt i sobie poszedł.
