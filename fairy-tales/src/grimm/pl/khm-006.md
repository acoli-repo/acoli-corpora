# author: Gebrüder Grimm
# source: tbc
# url: https://www.grimmstories.com/pl//grimm_basnie/wierny_jan
# note: copyright of translation tbc

## Wierny Jan 

Był sobie kiedyś stary król, a był on chory i myślał sobie, że łóżko, na
którym leży, jest łożem śmierci. Rzekł więc: "Wołajcie wiernego Jana!"
Wierny Jan był jego sługą, a nazywał się tak, ponieważ przez całe życie
był wierny. Gdy podszedł do łóżka, król rzekł do niego: "Najwierniejszy
Janie, czuję, że mój koniec się zbliża, a o nic nie się o nic prócz
mojego syna. Jest jeszcze młodziutki i nie radzi sobie jeszcze całkiem
sam. Jeśli mi obiecasz, że nauczysz go wszystkiego, co powinien wiedzieć
i że będziesz jego opiekunem, w pokoju zamknę oczy." A wierny Jan
odpowiedział: "Nie opuszczę go i będę mu wiernie służył, nawet za cenę
mego żywota." Rzekł więc stary król: "Umieram pocieszony w pokoju." A
potem mówił dalej; "Po mojej śmierci pokażesz mu cały zamek, wszystkie
komnaty, sale i piwnice i wszystkie skarby, które w nich leżą. Lecz nie
pokażesz mu ostatniej komnaty w długim korytarzu, gdzie leży ukryty
obraz królewny ze złotego dachu. Gdy ujrzy ten obraz, poczuje wielką
miłość i padnie nieprzytomny i popadnie z jej powodu w wielki
niebezpieczeństwo. Masz go przed tym strzec." A gdy Jan jeszcze raz na
znak obietnicy podał staremu królowi rękę, ten ucichł, położył swą głowę
na poduszce i umarł.

Gdy starego króla niesiono do grobu, wierny Jan opowiedział młodemu
królowi, co obiecał jego ojcu na łożu śmierci i rzekł: "sumiennie będę
się tego trzymał i będę tobie wierny, jak jemu byłem, choćby mnie to
miało życie kosztować." Żałoba minęła. Wierny Jan rzekł wtedy do niego:
"Nadszedł czas, byś zobaczył swój spadek, Pokażę ci ojcowski zamek."
Oprowadził go po wszystkim, górę i dół, pokazał mu wszystkie bogactwa i
wspaniałe komnaty, tylko jednej komnaty nie otworzył, tej w której stał
niebezpieczny obraz. Obraz ustawiony był tak, że gdy otwierały się
drzwi, widziało się go wprost naprzeciw, a był tak cudownie zrobiony, że
można by pomyśleć, że żyje i nie ma nic bardzie powabnego i
piękniejszego na świecie. Młody król zauważył, że wierny Jan zawsze mija
te drzwi i rzekł: "Dlaczego ich mi nigdy nie otworzysz?" -- "Jest tam
coś," odpowiedział, "czego się przestraszysz." Ale król odrzekł:
"Widziałem cały zamek, chcę też zobaczyć, co jest w środku," podszedł
i chciał siłą otworzyć drzwi, lecz wierny Jan powstrzymał go i rzekł:
"Obiecałem twojemu ojcu przed śmiercią, że nie pozwolę ci zobaczyć, co
jest w tej komnacie, mogłoby to tobie i mnie przynieść wielkie
nieszczęście." -- "Ach nie," odpowiedział młody król, "Jeśli nie
wejdę, będzie to dla mnie prawdziwa szkoda. Dzień i noc nie zaznałbym
spokoju, aż bym to zobaczył. Nie odejdę z tego miejsca, póki nie
otworzysz."

Zobaczył więc wierny Jan, że niczego nie zmieni i z ciężkim sercem
wyciągnął wzdychając wielki pęk kluczy. Gdy otworzył drzwi, sam wszedł
najpierw i pomyślał, że może by zasłoni obraz, by król go nie widział.
Lecz cóż to pomogło? Król stanął na palcach i patrzył mu przez ramię. A
gdy ujrzał obraz dziewicy, tak wspaniały i błyszczący złotem i
szlachetnymi kamieniami, upadł nieprzytomny na ziemię. Wierny Jan
podniósł go, zaniósł do jego łóżka i pomyślał przepełniony troską:
"Nieszczęście się stało, Panie Boże, co z tego będzie?" Potem wzmocnił
go winem, aż wreszcie doszedł do siebie. Pierwszym słowem, jakie rzekł,
było: "Ach, kto jest na tym obrazie?" -- "To królewna ze złotego
dachu," odpowiedział wierny Jan. A król mówił dalej: "Moja miłość do
niej jest wielka, a gdyby wszystkie liście na drzewach były językami,
nie umiałyby tego wyrazić. Postawię swe życie, że ją dostanę, a ty
najwierniejszy Janie, musisz stać przy mnie." Wierny sługa namyślał się
długo, co począć, po uważał, że będzie niezmiernie trudno, choćby dostać
się przed oblicze królewny. Wreszcie wymyślił sposób i rzekł do króla:
"Wszystko wokół niej jest ze złota, stoły, krzesła, miski, kubki,
miseczki, wszystek sprzęt domowy. W twoim skarbcu leży pięć beczek
złota, każ królewskim złotnikom zrobić z jednej rozmaite naczynia i
przybory, rozmaite ptaki, dzikie zwierzęta i cudowne zwierzęta, to się
jej spodoba, pojedziemy z tym do niej i spróbujemy szczęścia." Król
kazał sprowadzić złotników, a musieli oni pracować dzień i noc, aż te
najwspanialsze z rzeczy były gotowe. Gdy wszystko załadowano na statek,
wierny Jan przywdział strój kupieckim, król zaś musiał uczynić to samo,
by nie dało się go poznać. Potem popłynęli za morze, jechali tak długo,
aż dotarli do miasta, w którym mieszkała królewna ze złotego dachu.

Wierny Jan kazał królowi zostać na statku i czekać na niego. "Może,"
rzekł, "przyprowadzę królewnę, dlatego troszczcie się o to, by był
porządek , każcie rozstawić naczynia ze złota i przyozdobić cały
statek." Potem wyszukał do swego fartuszka rozmaitych rzeczy ze złota,
zszedł na ląd i poszedł prosto do królewskiego zamku. Gdy doszedł na
zamkowy dziedziniec, stała tam piękna dziewczyna, a miała ona dwa złote
wiadra w rękach i czerpała nimi wodę. Gdy chciała odnieść połyskującą
wodę i się obróciła, ujrzała obcego człowieka. Zapytała więc, kim jest,
a on odpowiedział: "Jestem kupcem," otworzył swój fartuszek i pozwolił
jej zajrzeć. Zawołała wtedy; "Och, jakże piękne te rzeczy ze złota!"
usiadła na wiadrze i oglądały jedną za drugą. Potem zaś dziewczyna
rzekła: "Królewna musi to zobaczyć, tak bardzo lubi przedmioty ze
złota, że wszystko od was kupi." Wzięła go za rękę i poprowadziła na
zamek, bo była pokojową. Gdy królewna zobaczyła towar, była
uszczęśliwiona i rzekła: "To jest tak piękna praca, że wszystko od was
kupię." Lecz wierny Jan rzekł: "Jestem tylko sługą pewnego bogatego
kupca. Co tutaj mam jest niczym w porównaniu z tym, co mój pan ma na
swym statku, a dzieła sztuki to najprzedniejsze i najwykwintniejsze
spośród tych jakie kiedykolwiek wykonano." Chciała by wszystko jej
przyniesiono, ale on rzekł: "Na to trzeba wielu dni, tak wielka jest
ich ilość, tak wiele sal można nimi obstawić, że w waszym domu nie ma
tyle miejsca." Ciekawość i chęć wciąż nie dawały jej spokoju, zgodziła
się zatem wreszcie i rzekła: "Prowadź mnie na statek, sam pójdę i
obejrzę skarby twojego pana."

Poprowadził ją więc wierny Jan na statek i był bardzo uradowany, król
zaś, gdy ją ujrzał, zobaczył, że jej uroda była jeszcze większa, niż
przedstawiał to obraz i nic innego nie zaprzątało jego myśli, jego serce
chciało wyskoczyć. Weszła na statek, sam król ją wprowadził. Wierny Jan
został przy sterniku i kazał odbić statek. "Rozwijać żagle, by leciał
jak ptak w powietrzu. Król pokazywał jej w środku złote naczynia, każde
jedno, miski, kubki, miseczki, ptaki, dziką zwierzynę i cudowne
zwierzęta. Mijało wiele godzin, gdy ona wszystko oglądała, a w swej
radości nie spostrzegła, że statek odpłynął. Gdy obejrzała ostatni,
podziękowała kupcowi i chciała iść do domu, lecz gdy podeszła do burty
statku, zobaczyła, ż e jest daleko od lądu na pełnym morzu i pędzi na
pełnym żaglu. "Ach," zawołała wystraszona. "Oszukano mnie, porwali
mnie, popadłam w moc kupca, lepiej żebym umarła!" Król złapał ją za
rękę i rzekł: "Nie jestem kupcem, jestem królem nie gorzej urodzonym
niż ty. A że podstępem cię porwałem, stało się z wielkiej miłości.
Pierwszy raz, gdy zobaczyłem twój obraz, padłem nieprzytomny na
ziemię." Gdy królewna ze złotego dachu to usłyszała, ukoiło ją to, a
jej serce było mu przychylne, tak że zgodziła się zostać jego żoną.

Zdarzyło się jednak, że gdy płynęli na pełnym morzu, że wierny Jan
siedząc z przodu statku i grając, ujrzał w powietrzu, jak nadlatują trzy
kruki. Przestał grać i zaczął słuchać, co mówią między sobą, bo znał ich
mowę. Jeden zaś zawołał: "O, wiezie królewnę ze złotego dachu do
domu." -- "Tak," odrzekł drugi, "Jeszcze jej nie ma." A trzeci
dodał: "Ma już ją, płynie z nim na statku." A wtedy pierwszy znów
zaczął i zawołał: "Cóż mu z tego? Gdy zejdą na ląd, wybiegnie mu
naprzeciw koń rudy jak lis, będzie chciał na niego wsiąść i to też
zrobi, a koń uniesie go w powietrze w dal, że nie zobaczy nigdy więcej
dziewicy." Wtedy rzekł drugi: "Nie ma na to rady?" -- "O tak, jeśli
ktoś szybciej wskoczy na konia, broń palną, która tkwi w kaburze, wyjmie
i konia nią zastrzeli. Wtedy król będzie uratowany. Ale kto to wie?
Jeśli ktoś jednak wie i mu powie, zamieni się w kamień od palców nóg aż
do kolan." A wtedy rzekł drugi: "Wiem jeszcze więcej, nawet jeśli
zabiją konia, król nie zatrzyma swej narzeczonej. Gdy razem wejdą do
zamku, będzie tam leżała w misie ślubna szata, a będzie wyglądała jak
utkana ze srebra i złota, lecz nie jest niczym innym jak siarką i smołą.
Gdy ją nałoży, spali go aż do szpiku kości." A wtedy rzekł trzeci: "I
nie ma żadnego ratunku?" -- "O tak," odpowiedział drugi, "

Jeśli kto w rękawicach chwyci za szatę i w ogień ją wrzuci i się spali,
młody król zostanie uratowany. Lecz cóż mu z tego, kto o tym wie i mu
powie, połowa jego ciała od kolan po serce, zamieni się w kamień." A
Wtedy rzekł trzeci: "Wiem jeszcze więcej, nawet jeśli spłonie ślubna
szata, młody król jej nie dostanie. Gdy po ślubie rozpoczną się tańce i
młoda królowa zatańczy, nagle poblednie i padnie martwa na ziemię i
jeśli nikt jej nie podniesie i nie wyssie trzech kropel krwi z jej
prawej piersi i jej potem nie wypluje, królowa umrze. Lecz jeśli ktoś,
kto o tym wie, to zdradzi, na całym ciele od kręgu po palce nóg." Gdy
kruki już pomówiły ze sobą, poleciały dalej, a wierny Jan pojął
wszystko, lecz od tego czasu stał się cichy i smutny. Przemilczał przed
swoim panem, co usłyszał, i utracił swe szczęście. Gdyby to przed nim
wyjawił, musiałby sam oddać swe życie. W końcu jednak rzekł do siebie.
"Uratuję swego pana, choć bym sam miał sczeznąć."

Gdy dotarli na ląd, zdarzyło się, co kruk przepowiedział, wyskoczył im
naprzeciw wspaniały koń, rudy jak lis. "Dobre," rzekł król, "Zaniesie
mnie do mojego zamku," i już chciał na nim usiąść, lecz uprzedził go
wierny Jan, wskoczył szybko na niego, wyciągnął broń z kabury i
zastrzelił konia. Zawołała wtedy reszta służby króla, która nie była
przychylna Janowi: "Co za hańba, zabić tak piękne zwierzę, które miało
zanieść króla do zamku!" Lecz król rzekł: "Milczcie i puśćcie go, to
mój najwierniejszy Jan i kto wie, czemu miało to służyć!" Poszli więc
do zamku, a w sali stała tam micha, a leżała w niej ślubna szata i
wyglądało na to, że była ze złota i srebra. Młody król podszedł do niej
i chciał ją chwycić, lecz Jan odsunął ją, chwycił w rękawicach, zaniósł
do ognia i spalił. Reszta służby poczęła pomrukiwać i rzekła:
"Patrzcie, pali nawet ślubną szatę króla." Lecz młody król rzekł:
"Kto wie, czemu to miało służyć. To mój najwierniejszy Jan!"
Świętowano potem zaślubiny, zaczęły się tańce, weszła także narzeczona.
Wierny Jan czuwał, patrzył jej w twarz. Nagle pobladła i padła jak
martwa na ziemię. Skoczył więc szybko do niej, podniósł ją i zaniósł do
komnaty, gdzie ją położył, uklęknął i wyssał trzy krople krwi z jej
prawej piersi, które potem wypluł. Wkrótce zaczęła oddychać i
ozdrowiała, lecz młody król patrzył na to i nie wiedział, dlaczego
wierny Jan to zrobił, rozzłościł się z tego powodu i zawołał: "Wtrącić
go do więzienia!" Następnego dnia wiernego Jana skazano i poprowadzono
na szubienicę, a gdy stał już na górze i miał być zgładzony, rzekł:
"Każdy, kto ma umrzeć, ma prawo przed swoim końcem do ostatniego słowa,
czy ja też mam to prawo?" -- "Tak, odpowiedział król "Niechaj będzie
i tobie dane!" Rzekł więc wierny Jan: "Niesłusznie mnie skazano,
zawsze byłem tobie wierny," i opowiedział, jak na morzu usłyszał
rozmowę kruków i jak on, by ratować swego pana, musiał to wszystko
zrobić. "Zawołał zatem król: "Och, mój najwierniejszy Janie. Łaska!
Łaska! Sprowadzić go na dół!" Lecz wierny Jan, gdy powiedział ostatnie
słowo, upadł bez życia i był jak kamień.

Król i królowa nosili w sobie z tego powodu wielki smutek, a król rzekł:
"Tak marnie odpłaciłem za tą wielką wierność!" i kazał podnieść
kamienny obraz i powiesić w sypialni koło swego łóżka. Zawsze gdy na
niego patrzył, płakał i mówił: "Ach, gdybym mógł wrócić ci życie, mój
najwierniejszy Janie!" Minął pewien czas, a królowa powiła bliźniaki,
dwóch synków, rośli i byli jej radością. Pewnego razu, gdy królowa była
w kościele, a dwoje dzieci było u swego ojca i bawiło się, spojrzał on
na kamienny obraz pełen smutku i westchnął: "Ach, gdybym umiał wrócić
ci życie, mój najwierniejszy Janie!" A kamień zaczął mówić i rzekł:
"Możesz wrócić mi życie, jeśli oddasz za to to, co ci najdroższe."
Król zaś zawołał; "Oddam za to wszystko, co mam na tym świecie!" A
kamień mówił dalej: "Jeśli własną ręką odrąbiesz obojgu dzieciom głowy
i wysmarujesz mnie ich krwią, odzyskam życie." Król przeląkł się, że
sam musi zabić najdroższe dzieci, pomyślał jednak o jego wielkiej
wierności i o tym, że wierny Jan umarł za niego, doby miecza i własną
ręką odrąbał dzieciom głowy. A gdy pomazał i krwią kamień, wróciło do
niego życie. Wierny Jan stanął przed nim rześki i zdrowy. Rzekł do
króla: "Twoja wierność nie pozostanie bez zapłaty," wziął głowy
dzieci, ustawił je na karkach, a rany pomazał ich krwią, one zaś
ozdrowiały w jednej chwili, skakały dokoła i się bawiły, jak gdyby nic
się było nie stało.

Uradował się król wielce, a gdy ujrzał nadchodzącą królową, ukrył
wiernego Jana i oboje dzieci w wielkiej szafie. Gdy weszła, rzekł do
niej: "Modliłaś się w kościele?" -- "Tak," odpowiedziała, "Ale
wciąż myślałam o wiernym Janie, że to przez nas spotkało go tak wielkie
nieszczęście." Rzekł wtedy: "Droga żono, możemy wrócić mu życie, lecz
ceną będą nasi dwaj synkowie, których przyjdzie nam poświęcić." Królowa
pobladła i przelękła się w swym sercu, lecz mimo to rzekła: "Jesteśmy
mu to winni za jego wierność." Ucieszył się, że pomyślała, jako i on
był pomyślał, odszedł i otworzył szafę, przyprowadził dzieci i wiernego
Jana i rzekł: "Chwała Bogu, że jest wybawiony, a i dzieci mamy z
powrotem!" I opowiedział jej, jak wszystko się zdarzyło. Żyli potem
długo razem w szczęściu aż po ich kres.
