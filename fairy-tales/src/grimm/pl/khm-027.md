# author: Gebrüder Grimm
# source: tbc
# url: https://www.grimmstories.com/pl//grimm_basnie/muzykanci_z_bremy
# note: copyright of translation tbc

## Muzykanci z Bremy 

Był sobie kiedyś człowiek, który miał osła. Osioł ów niezmordowanie
nosił worki do młyna. Lecz w końcu skończyły się siły osła, nie nadawał
się już do pracy. Jego pan myślał by go oddać, lecz osioł spostrzegł, że
jego pan ma coś złego na myśli, uciekł i ruszył w drogę do Bremy.
Zamierzał zostać tam miejskim muzykantem.

Gdy szedł już chwilkę, znalazł na drodze psa myśliwskiego, który
żałośnie wył. "Czemuż to tak wyjesz?" zapytał osioł.

"Ach," powiedział pies, "Stary jestem, z każdym dniem słabszy, nie
mogę już chodzić na polowania. Mój pan chciał mnie zastrzelić, więc
wziąłem nogi za pas. Ale jak mam zarobić na chleb?"

"Wiesz co," rzekł osioł, "idę do Bremy i będę tam miejskim
muzykantem. Chodź ze mną, będziemy tam razem muzykować. Ja będę grał na
lutni, a ty będziesz bił w bębenek." Pies przystał na to i poszli dalej
razem.

Nie trwało długo, a zobaczyli kota, jak siedzi na drodze, twarz miał jak
trzy dni niepogody. "Cóż ci się przydarzyło, wąsaczu?" zapytał osioł.

"A kto się cieszy, gdy go kołnierz dusi," odpowiedział kot. "Jestem
już stary, zęby mam tępe i lepiej mi za piecykiem siedzieć i się bawi
niż za myszami ganiać. Moja pani chciała mnie utopić. Udało mi się
uciec, ale nie wiem, co począć dalej. Dokąd teraz iść?"

"Chodź z nami do Bremy! Znasz się na nocnej muzyce, to możesz zostać
muzykantem." Kot przystał na to i poszedł z nimi.

Szli tak we trójkę aż doszli do zagrody. Przed bramą siedział kogut i
krzyczał ile wlezie. "Krzyczysz, że aż w kości włazi," rzekł osioł,
"Co się z tobą dzieje?"

"Gospodyni rozkazała kucharce urąbać mi dziś wieczorem łeb. W niedzielę
będą goście i będą jeść ze mnie zupę. Krzyczę sobie teraz na całe
gardło, dopóki jeszcze mogę."

"Ojoj," powiedział osioł, "odejdź lepiej z nami. Idziemy do Bremy.
Coś lepszego niż śmierć znajdziesz wszędzie. Masz dobry głos, będziemy
razem muzykować, będzie to brzmieć całkiem cudnie." Kogutowi spodobała
się propozycja i dalej poszli we czwórkę.

Lecz do Bremy za dnie dojść nijak. Wieczorem dotarli do lasu, gdzie
chcieli przenocować. Osioł i pies położyli się pod wielkim drzewem, kot
wspiął się na gałąź, a kogut pofrunął na czubek, gdzie czuł się
najbezpieczniej.

Zanim zasnął, rozejrzał się we wszystkie cztery strony świata. Dostrzegł
światełko. Powiedział towarzyszom, że w pobliżu musi być dom, bo widzi
światło. Osioł odpowiedział: "Musimy się zebrać i jeszcze troszkę
pomaszerować, bo to schronienie jest marne." Pies pomyślał, że parę
kostek i trochę mięsa dobrze by mu zrobiło

Ruszyli więc w drogę, skąd dochodziło światło. Wkrótce zobaczyli, że
żarzy się jaśniej i robi się większe, aż wreszcie zawędrowali przed
jasno oświetlony dom zbójców. Osioł, jako największy, podszedł do okna i
zajrzał do środka.

"Co widzisz, śniady rumaku?" zapytał kogut.

"Co widzę?" odparł osioł, "Nakryty stół z cudnym żarciem i trunkiem.
Zbóje siedzą wkoło i sobie nie żałują!"

"To by było coś dla nas," rzekł kogut.

Zwierzaki zaczęły się zastanawiać, jak przepędzić zbójów. Wreszcie
znalazły środek. Osioł stanął przednimi nogami na oknie, pies skoczył na
osła plecy, kot wspiął się na psa, a na końcu kogut pofrunął do góry i
usiadł kotu na głowie. Gdy to już się stało, na znak zaczęli ze swoją
muzyką, osioł krzyczał, pies szczekał, kot miauczał, a kogut piał. Potem
rzucili się przez okno do izby, tak że szyby zabrzęczały.

Rabusie podskoczyli z okropnym krzykiem do góry. Myśleli, że nadszedł
duch i w wielkim strachu uciekli do lasu.

A czterech towarzyszy usiadło przy stole, a każdy jadł, ile serce
zapragnie, z dań które mu najlepiej smakowały.

Gdy skończyli, zgasili światło, a każdy wedle gustu poszukał sobie
legowiska. Osioł położył się na gnoju, pies za drzwi, kot przy piecu
koło ciepłego popiołu, a kogut pofrunął na dach. A ponieważ studzeni
byli po długiej podróży, wnet zasnęli.

Gdy minęła północ, rabusie dojrzeli z daleka, że w domu nie pali się
światło i wkoło jest spokojnie. Herszt zbójów rzekł wtedy: "Nie
powinniśmy byli dać się tak zapędzić w kozi róg." Posłał więc zbója aby
sprawdził, czy w domu ktoś jeszcze jest.

Zbój zastał wszystko w ciszy. Poszedł do kuchni i chciał zapalić
światło. Zobaczył ogniste oczy kota i pomyślał, że to rozżarzone
węgliki. Przytknął doń zapałkę, żeby ją odpalić. Ale kot nie zrozumiał
żartu, skoczył mu na twarz i drapał co sił. Wystraszył się zbój okrutnie
i ruszył do tylnych drzwi. Ale wtem skoczył pies i ugryzł go w nogę. Gdy
rabuś biegł koło gnoju, osioł kopnął go okropnie swymi tylnymi nogami, a
kogut, którego hałas wyrwał ze snu, zawołał z dachu: "Kukuryku!"

Zbój pobiegł tak szybko, jak tylko mógł, do swojego herszta i rzekł:
"Ach, w domu siedzi straszna wiedźma, zdybała mnie i swoimi długimi
palcami rozdrapała twarz. Przy drzwiach stał człowiek z nożem, uciął
mnie w nogę. Na podwórzu leżał czarny kolos, przepędził mnie drewnianą
pałką. A na dachu siedzi sędzia i woła: 'Przyprowadzić mi łotra!'
Musiałem więc brać nogi za pas."

Od tej pory zbóje nie ważyli się wracać do domu. A czterem muzykantom z
miasta Bremy spodobało się tam tak, że nie chcieli tego miejsca
opuszczać.
