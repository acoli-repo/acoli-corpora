# author: Gebrüder Grimm
# source: tbc
# url: https://www.grimmstories.com/pl//grimm_basnie/trzej_bracia
# note: copyright of translation tbc

## Trzech braci 

Był sobie pewien mężczyzna, który miał trzech synów, a z majątku nic
więcej niż dom, w którym mieszkał. I tak po jego śmierci każdy chętnie
posiadłby dom, dla ojca zaś każdy był tak kochany jak pozostali, więc
nie wiedział, co począć, by żadnego nie urazić. Nie chciał też sprzedać
domu, ponieważ był on po jego dziadkach, w innym razie rozdzieliłby
między nimi pieniądze. W końcu przyszła mu do głowy rada i powiedział do
swych synów: "Idźcie w świat i spróbujcie się, a każdy niech nauczy się
swego rzemiosła, gdy później wrócicie, kto zrobi najlepszy majstersztyk,
ten powinien mieć dom."

Synowie byli z tego zadowoleni. Najstarszy chciał zostać kowalem, drugi
golibrodą, a trzeci zaś szermierzem. Na to wyznaczyli czas, kiedy znów
mięli zebrać się w domu. Ruszyli w drogę.

Zdarzyło się także, że każdy znalazł doświadczonego mistrza, gdzie uczył
się czegoś zacnego. Kowal musiał podkuwać królewskie konie i myślał: Nic
ci już nie brak, dostaniesz dom. Golibroda golił tylko wytwornych panów
i też sądził, że dom jest już jego. Szermierz dostał nie jeden cios,
jednak zaciskał zęby i nie zrażał się, ponieważ myślał sobie: Boisz się
ciosów, tak nigdy nie dostaniesz domu.

Kiedy więc wyznaczony czas się skończył, wrócili razem do swego ojca.
Jednak nie wiedzieli, jak powinni znaleźć najlepszą okazję, żeby pokazać
swą sztukę, siedzieli razem i radzili. Kiedy tak siedzieli, na raz
przebiegał przez pole zając.

"Ej," powiedział golibroda, "przybył jak na zawołanie," wziął misę i
mydło, robił pianę tak długo, aż zając przyszedł w pobliże, wtedy
namydlił go w pełnym biegu i ogolił mu też w pełnym biegu bródkę, a przy
tym nie skaleczył go i nie sprawił mu bólu przy żadnym włosku.

"To mi się podoba," powiedział ojciec, "jeśli inni nie bardzo się
wykażą, dom jest twój."

Nie trwało długo, a wozem przybył pewien pan w pełnym pędzie.

"Teraz zobaczycie, ojcze, co ja potrafię," powiedział kowal, wskoczył
na wóz, oderwał cztery podkowy koniowi, który wciąż gonił i także w
gonitwie przybił mu cztery nowe.

"Jesteś chłop, co się zowie," rzekł ojciec, "robisz swe rzeczy tak
dobrze jak twój brat; nie wiem, komu powinienem dać dom."

Wówczas trzeci powiedział: "Ojcze, pozwólcie także mi się sprawdzić,"
a kiedy zaczął padać deszcz, wyciągnął swą szpadę i wymachiwał nią na
krzyż nad swoją głową, że żadna kropla na niego nie spadła. A kiedy
deszcz był mocniejszy i w końcu tak silny, że lało się z nieba jak z
cebra, wymachiwał szpadą coraz szybciej i pozostał tak suchy, jakby
siedział pod dachem.

Gdy ojciec to zobaczył, zdumiał się i powiedział: "Wykonałeś najlepszy
majstersztyk, dom jest twój."

Dwaj pozostali bracia byli z tego zadowoleni, jak przedtem przyrzekli, a
ponieważ tak się nawzajem kochali, zostali wszyscy trzej razem w domu i
zajmowali się swym rzemiosłem; A że dobrze wyuczyli się rzemiosła i byli
tak zręczni, zarobili dużo pieniędzy. Żyli tak razem wesoło aż do swej
starości, a kiedy jeden zachorował i umarł, dwaj pozostali zmartwili się
tym tak bardzo, że także zachorowali i wkrótce pomarli. A oto, że byli
tak wprawni i tak się miłowali, wszystkich trzech złożono razem w jednym
grobie.
