# author: Gebrüder Grimm
# source: tbc
# url: https://www.grimmstories.com/pl//grimm_basnie/jez_i_zajac
# note: copyright of translation tbc

## Jeż i zając 

Cała ta historia jest właściwie zmyślona, Dzieci, lecz mimo to jest
prawdziwa, bo jak mawiał mój dziadek, od którego ją znam, gdy ją
opowiadał, "Musi być prawdziwa, mój synu, inaczej nie można by jej
opowiadać." A historia ta wydarzyła się tak:

Było to jesienią pewnego niedzielnego poranka, właśnie kwitła gryka,
słońce wzeszło na niebie, a wiatr dął po ścierniskach, skowronki
śpiewały wysoko w powietrzu, pszczoły brzęczały w gryce. Ludzie szli w
odświętnych strojach do kościoła, a wszystkie stworzenia były
zadowolone, jeż także.

Stał przed swoimi drzwiami, miał skrzyżowane ręce, gapił się w poranny
wiatr i nucił sobie piosenkę pod nosem, dokładnie tak dobrze i tak źle
jak niedzielnymi rankami czynią to jeże. Gdy tak sobie śpiewał,
pomyślał, że podczas gdy jego żona myje i ubiera dzieci, mógłby
pospacerować troszeczkę po polu i zobaczyć, jak się ma brukiew. Brukiew
była blisko domu i często jadał ją z rodziną, dlatego patrzył na nią jak
na swoją.

Jak pomyślał, tak uczynił. Zamknął drzwi za sobą i ruszył w drogę na
pole. Nie był jeszcze daleko, obchodził właśnie gąszcz tarniny, który
stał przed polem, gdy dojrzał zająca, który wyruszył za podobnym
interesem, a mianowicie obejrzeć swoją kapustę. Gdy jeż zobaczył zająca,
życzył mu miłego poranka, lecz zając, który na swój sposób był wytwornym
panem, a w dodatku bardzo zarozumiałym, nie odpowiedział na pozdrowienie
jeża, lecz rzekł z dziką miną: "Jak to jest, że latasz tu tak wczesnym
rankiem."

"Spaceruję," rzekł jeż."
"Spacer?" uśmiechnął się zając. "Mógłbyś używać nóg do bardziej
pożytecznych rzeczy."

Ta odpowiedź rozzłościła jeża. Wszystko mógł znieść, ale nie o swoich
nogach, bo z natury są krzywe.

"Wyobrażasz sobie, że swoimi nogami więcej zdziałasz?" powiedział.
"Tak właśnie myślę," rzekł zając.
"Może spróbujemy," rzekł jeż, "Założę się, że będę szybszy od ciebie
w wyścigach."
"Ty? Ze swoimi krzywymi nóżkami?" rzekł zając. "Można się uśmiać. Ale
jeśli masz ochotę, o co się założymy?"
"O złotego dukata i butelkę wódki," rzekł jeż.
"Zakład przyjęty," rzekł zając, "Przybij i możemy zaczynać."
"Nie, nie ma pośpiechu," rzekł jeż, "Jeszcze nic nie jadłem, najpierw
pójdę do domu uszczknąć śniadania. Za godzinę jestem z powrotem."
Po tym poszedł, a zając był wielce rad. Po drodze jeż sobie myślał:
"Zając polega na swoich długich nogach, ale ja go i tak załatwię. To
wprawdzie wytworny pan, ale głupi typ i za to zapłaci."

Gdy przyszedł do domu, rzekł do żony: "żono, ubieraj się prędko, musisz
ze mną iść w pole."
"A o co chodzi?" zapytała żona.
"Założyłem się z zającem o złotego dukata i flaszkę wódki, że
prześcignę go w biegach. Musisz przy tym być"
"O mój Boże, mężu," zaczęła krzyczeć, "straciłeś rozum? Jak chcesz
wygrać z zającem?"
"Zamknij dziób," rzekł jeż, "To moja sprawa. Nie mieszaj się w męskie
sprawy! Marsz, ubierz się i chodź ze mną!" Co więc pani jeżowa miała
czynić? Musiała słychać, czy chciała, czy nie.

Gdy oboje byli w drodze, rzekł jeż do żony: Uważaj, co powiem. Będziemy
się ścigać na tym długim polu. Zając będzie biegł w jednej bruździe, a
ja w drugiej, a tam zaczniemy. Nie musisz nic robić, jak tylko stanąć z
tyłu w tamtej bruździe, a gdy zając wyjdzie ze swojej, zawołaj mu z
naprzeciwka, "Już tu jestem!"

Poszli więc na pole, jeż poprowadził swą żonę na miejsce i ruszył w
stronę przeciwnego brzegu pola. Gdy tam dotarł, zając już czekał.
"Można zaczynać?" zapytał.
"Ma się rozumieć," odparł jeż.
"No to jazda." Każdy stanął w swojej bruździe. Zając liczył: "jeden,
dwa, trzy," i wyskoczył jak błyskawica przez pole. Jeż pobiegł zaś jeno
dwa kroki, potem skrył się w bruździe i spokojnie czekał. Gdy zając w
pełnym biegu dopadł drugiego końca pola, zawołała do niego żona jeża:
"Już tu jestem!"

Zając był tęgo zadziwiony, nie przyszło mu do głowy nic innego, jak to,
że to jeż we własnej osobie przed nim stoi. Jak wiadomo pani jeż wygląda
tak samo jak pan jeż. "To nie może być," zawołał, "jeszcze raz
biegniemy w drugą stronę!" I znowu poszedł jak błyskawica, że mu uszy
na głowie latały. A żona jeża została spokojnie na miejscu, a gdy zając
wrócił na drugą stronę, zawołał do niego jeż: "Już tu jestem!"
Zając wychodził z siebie ze złości i krzyczał: "Biegniemy jeszcze raz,
jeszcze raz wkoło!"
"Nie ma sprawy," odparł jeż, "Ile razy masz ochotę."
Biegał więc zając siedemdziesiąt trzy razy, a jeż ciągle dotrzymywał mu
kroku. A za każdym razem, gdy zając był na mecie z tyłu albo z przodu
pola, jeż albo jego żona mawiali: "Już tu jestem."
Przy siedemdziesiątym czwartym razie zając nie dotarł już do celu. Padł
po środku pola, krew leciała mu nosem, padł martwy na ziemię. Jeż zabrał
zaś swojego złotego dukata i butelkę wódki, zawołał żonę z drugiego
końca pola i zadowoleni poszli do domu. A jeśli nie umarli, to żyją do
dziś.

I tak zdarzyło się, że jeż na łące w Buxtehude zająca na śmierć
zaganiał, a od tamtej pory żaden zając nie ważył się ścigać z jeżem z
Buxtehude.

Nauka zaś z tej historii jest taka, po pierwsze: nikomu, choćby nie
wiem, jakim był dostojnym panem, nie wolno pokpiwać sobie z mniejszego,
choćby nawet to był jeż. A po drugie, że to dobrze, gdy ktoś bierze
sobie żonę z tego samego stanu, która wygląda tak samo jako on. Więc kto
jest jeżem, niech sobie bierze żonę z jeżowego gatunku.
