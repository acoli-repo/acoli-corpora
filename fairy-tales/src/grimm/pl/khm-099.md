# author: Gebrüder Grimm
# source: tbc
# url: https://www.grimmstories.com/pl//grimm_basnie/duch_w_butelce
# note: copyright of translation tbc

## Duch w butelce 

Był sobie kiedyś biedny drwal. Pracował od rana do późnej nocy, a gdy w
końcu już uzbierał trochę pieniędzy, rzekł do swojego chłopaka: "Jesteś
moim jedynym dzieckiem. Chcę przeznaczyć pieniądze zarobione w pocie
czoła na twoje nauki. Naucz się czegoś porządnego, a będziesz mnie mógł
nakarmić, gdy moje członki staną się sztywne i będę musiał siedzieć w
domu." Poszedł tedy chłopiec do wielkich szkół i uczył się pilnie, a
nauczyciele go chwalili i został tam przez pewien czas. Gdy skończył już
parę szkół, lecz nie był jeszcze doskonały we wszystkim, czego się
uczył, nędzne pieniądze, jakie dostał od ojca, skończyły się i musiał
wracać do domu. "Ach," rzekł ojciec w smutku, "Nie mogę dać ci nic
więcej. Ciężkie są czasy i ciężko zdobyć choćby halerza na coś więcej
niż chleb nasz powszedni."- "Drogi ojcze," odpowiedział syn, "Nie
martwcie się tym, jeśli wola Boża jest taka, spróbujmy obrócić to na
dobą monetę, jakoś się z tym pogodzę." Gdy ociec miał już iść do lasu,
by zarobić grosza na drewnie, rzekł doń syn: "Pójdę z wami i wam
pomogę." -- "Tak, mój synu," będzie ci ciężko, bo nie jesteś
przyzwyczajony do pracy w znoju, nie wytrzymasz. Mam tylko jedną
siekierę i ani grosza by drugą dokupić." -- "Idźcie do sąsiada,"
odpowiedział syn, "pożyczy wam swoją siekierę, aż sam na nią zarobię."

Pożyczył więc ojciec siekierę od sąsiada, a następnego poranka, przy
wschodzie słońca, wyszli razem do lasu. Syn pomagał ojcu, a był rześki i
świeży. Gdy słońce stanęło nad nimi, rzekł ojciec: "Odpocznijmy i
pojedzmy, potem czeka nas przynajmniej drugie tyle." Syn wziął do ręki
swój chleb i rzekł: "Odpocznijcie sobie, ojcze, ja nie jestem zmęczony,
ja pójdę w las i pozaglądam trochę do ptasich gniazd." -- "Och ty
fircyku," powiedział ojciec, "Będziesz biegał, a potem będziesz tak
zmęczony, że ręki nie podniesiesz. Zostańtu i usiądź ze mną."

Lecz syn poszedł w las, jadł swój chleb, był wesoły i zaglądał między
zielone gałęzie, czy gniazda jakiego nie kryją. Chodził tu i tam, aż
doszedł do wielkiego groźnie wyglądającego dębu. Miał chyba parę setek
lat, a i pięciu ludzi by go nie objęło. Zatrzymał się, spojrzał na niego
i pomyślał "Tu na pewno parę ptaszków gniazdko zbudowało." I zdało mu
się, jakby głos usłyszał. Nadstawił uszu i usłyszał, jak ktoś woła
głuchym tonem: "Wypuść mnie, wypuść mnie!" Obejrzał się dookoła, lecz
niczego nie dojrzał., a zdawało mu się, jakby głos spod ziemi wychodził.
Zawołał więc: "Kim jesteś?" Głos odpowiedział: "Tkwię tu między
korzeniami dębu. Wypuść mnie." Uczeń zaczął odgarniać ziemię pod
drzewem i szukał wśród korzeni dębu, aż wreszcie w małym wgłębieniu
odkrył butelkę. Podniósł ją do góry, ułożył pod światło i zobaczył
rzecz, co wyglądała jak żaba. Skakało to coś w środku do góry i w dół.
"Wypuść mnie, wypuść mnie," wołało od nowa. A uczeń niepomny istnienia
zła, zdjął korek z butelki. Wnet wyleciał z niej duch i zaczął rosnąć, a
rósł tak szybko, że w jednej chwili zrobił się z niego ohydny jegomość,
wielki na pół drzewa, przed którym stał uczeń. "Wiesz," zawołał
strasznym głosem, "Co jest nagrodą za to, że mnie uwolniłeś?"-
"Nie," odpowiedział uczeń bez trwogi. "Skąd mam to wiedzieć?" -- "
Zaraz ci powiem," zawołał duch, "Muszę ci za to kark przetrącić."
--"Mogłeś to wcześniej powiedzieć," odpowiedział uczeń, "nie
wyciągałbym cię wtedy z tej butelki, a moja głowa ostałaby się przed
tobą." -- "Zasłużoną nagrodę musisz dostać. Myślisz, że z wielkiej
łaski mnie tu zamknięto? Nie, to była kara! Jestem potężnym Merkurinem,
kto mnie wypuści, temu kark muszę przetrącić." - "Powoli, "
odpowiedział uczeń," Nie tak szybko, najpierw muszę się przekonać, że
naprawdę siedziałeś w tej butelce i że jesteś prawdziwym duchem. Jeśli
potrafisz tam wejść, to ci uwierzę i będziesz ze mną mógł zrobić, co
zechcesz." Duch odparł pełen buty: "To dla mnie żadna sztuka,"
skurczył się, zrobił się taki chudy i mały, jak był na początku, tak że
wszedł przez ten sam otwór do butelki. Ledwo znalazł się w środku, uczeń
zatkał ją korkiem i rzucił pod korzenie dębu na stare miejsce i tak
przechytrzył ducha.

Uczeń chciał wrócić do ojca, lecz duch zawołał żałośnie: "Ach, wypuść
mnie, wypuść mnie!" -- "Nie," odparł uczeń," Nie wypuszczę drugi
raz, kto moje życie dybał., gdy już raz go złapałem." -- "Jeśli mnie
uwolnisz," zawołał duch, "dam ci tyle, że starczy ci po kres żywota."
-- "Nie," odpowiedział uczeń, "oszukasz mnie jak za pierwszym
razem." -- "Kpisz ze swego szczęścia," rzekł duch, "Nic ci nie
zrobię, jeno suto cię wynagrodzę." Uczeń pomyślał zaś, " Spróbuję,
może dotrzyma słowa i nic mi nie zrobi." Zdjął tedy korek i duch
wyszedł jak przedtem, rozdymał się i zrobił się wielki jak olbrzym.
"Teraz dostaniesz nagrodę," rzekł, podał uczniowi małą szmatkę, a
wyglądała jak plaster i dodał: "Jeżeli potrzesz jednym końcem ranę,
zagoi się, gdy drugim końcem potrzesz stał lub żelazo, zamieni się w
srebro." - "Muszę spróbować," powiedział uczeń, podszedł do drzewa,
odwalił kawek kory swą siekierą i potarł końcem plastra. Kora
natychmiast przyrosła do drzewa i była zdrowa. "Widzisz, że wszystko
jest, jak rzekłem," powiedział duch, teraz możemy się rozstać." Duch
podziękował za wybawienie, a uczeń podziękował duchowi za jego prezent i
wrócił do ojca.

" Gdzie to chodziłeś?" zapytał ojciec, "Zapomniałeś o pracy? Od razu
mówiłem, że nie dasz rady " -- "Spokojnie, ojcze, zaraz wszystko
nadrobię. -- "Nadrobisz," rzekł ojciec gniewnie, " Nie ma na to
sposobu." - "Uważajcie, ojcze" zaraz powalę do drzewo, że padnie z
hukiem." Wziął swój plaster, potarł siekierę i uderzył co sił, lecz
żelazo zmienił się w srebro, ostrze siekiery się odwróciło. "Ach,
ojcze, popatrzcie, złą siekierę mi daliście, całkiem się pokrzywiła."
Wystraszył się tedy ojciec i rzekł: "ach, co zrobiłeś! Teraz muszę
zapłacić za siekierę, a nie wiem czym. Oto pożytek z twojej roboty." --
"Nie złośćcie się." Odpowiedział syn, "Ja zapłacę za siekierę." --
"O, głuptasie," zawołał ojciec, "Czym chcesz zapłacić? Nic nie masz,
prócz tego co ja ci daję, studenckie figle masz w głowie, a od rąbania
rozum ci się pomieszał."

Uczeń mówił potem przez chwilę: "Ojcze, nie mogę dłużej pracować,
kończymy już." -- "Co ty?" odpowiedział, "myślisz, że założę ręce na
brzuch jak ty? Muszę się zabrać do roboty, a ty zbieraj się do domu."-
"Ojcze, jestem pierwszy raz w lesie i nie znam drogi. Chodźcie ze
mną." Ponieważ gniew ucichł, ojciec dał się w końcu przekonać i poszedł
z nim do domu. Rzekł jeszcze do syna: Idź i sprzedaj popsutą siekierą, a
patrz, ile za nią dostaniesz. Resztę muszę zarobić by spłacić sąsiada."
Syn wziął siekierę i zaniósł ją do złotnika w mieście. Ten obejrzał ją,
położył na wadze i rzekł: "Jest warta czterysta talarów, nie mam tyle w
gotówce." Uczeń zaś rzekł: "Dajcie mi, ile macie, a resztę wam
pożyczę." Złotnik dał mu trzysta talarów, a sto był mu dłużny. Uczeń
poszedł potem do domu i rzekł: "Ojcze, mam pieniądze. Idźcie i
zapytajcie, ile sąsiad za siekierę żąda" -- "Już wiem," odpowiedział
stary, "Jednego talara i sześć groszy. -- "Dajcie mu zatem dwa talary
i dwanaście groszy, to jest dwa razy więcej i wystarczy. Widzicie, mam
pieniędzy w bród," i dał ojcu sto talarów i rzekł: "Niczego wam nie
zabraknie, żyjcie więc podług waszej wygody."- "Mój Boże," rzekł
stary, "Skąd masz takie bogactwa?" Opowiedział mu tedy, co wszystko
się stało, jak zaufał losowi, jaką zdobycz dostał w swe ręce. Z resztą
pieniędzy wyruszył do wielkich szkół i uczył się dalej, a ponieważ umiał
leczyć swoim plastrem rany, stał się wnet najsłynniejszym doktorem na
całym świecie.
