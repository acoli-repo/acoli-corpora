# author: Gebrüder Grimm
# source: tbc
# url: https://www.grimmstories.com/tr//grimm_masallari/su_perisi_grimm
# note: copyright of translation tbc

## Su Perisi 

Biri erkek, öbürü kız iki kardeş kuyu başında oynamaktaydı. Ama kuyunun
dibinde bir su perisi vardı. "Şimdi sizi ele geçirdim. Bundan sonra
benim için çalışacaksınız" dedi ve onları yanına alarak oradan
uzaklaştı.

Daha sonra kızlara darmadağınık ipler vererek onları çile haline
getirtip dokuttu; kıza fıçıyla su taşıttırdı, oğlana kör bir baltayla
ağaç kestirtti. Tüm bunların karşılığında iki kardeşe yiyecek olarak taş
gibi hamur ekmekten başka bir şey vermedi.

Çocukların önce sabrı taştı, sonra beklediler ve bir pazar günü su
perisi kiliseye gidince oradan kaçtılar.

Kilisedeki ayin bittikten sonra su perisi eve döndüğünde kuşların
yuvadan kaçtığını görünce kocaman sıçrayışlarla onların peşine düştü.

Çocuklar onun gelişini ta uzaktan fark ettiler; kız ardına bir fırça
fırlattı. O fırçadan koskoca bir fırça dağı oluştu ki, üzeri binlerce,
ama binlerce dikenle doluydu. Su perisi bu dağı tırmanıp aşmak için çok
uğraştı, ama sonunda öte tarafa vardı.

Çocuklar bunu görünce, bu kez oğlan tarağını fırlattı. Bu taraktan
koskoca bir tarak dağı oluştu ki, on binlerce dişi vardı. Ama su perisi
bu dağı da aşmayı bildi.

Bu kez kız arkaya bir ayna attı, bundan bir ayna dağı oluştu. O kadar
kaygandı ki, üzerinde yürümek imkânsızdı. Su perisi hemen eve dönüp
baltamı alayım da şu aynayı paramparça edeyim diye düşündü.

Geri dönüp de Camdağı'nı kırmaya kalktığında çocuklar çoktaan gitmişti.

Su perisi oradan defolup kuyusuna döndü.
