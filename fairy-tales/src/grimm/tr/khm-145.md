# author: Gebrüder Grimm
# source: tbc
# url: https://www.grimmstories.com/tr//grimm_masallari/nankor_oglan
# note: copyright of translation tbc

## Nankör Oğlan 

Bir adam, evinin önünde karısıyla oturmuş, birlikte kızarttıkları tavuğu
yemek üzereydi. Derken yaşlı babasının gelmekte olduğunu görünce, ona
vermemek için tavuğu hemen sakladı.
Babası yanlarına yaklaştı, bir bardak su içtikten sonra geldiği gibi
gitti.
Oğlu tavuğu yine sofraya çıkarmak istedi; ama eli ona değer değmez tavuk
koskoca bir kurbağaya dönüşerek adamın suratına sıçradı ve hiç oradan
ayrılmadı.
Kim onu kovalamak istese, kurbağa suratını paralamak istercesine o
kişiye hep pis pis bakıyordu; öyle ki, hiç kimse ona dokunmaya cesaret
edemedi.
Ve o günden sonra nankör oğlan her gün bu kurbağayı beslemek zorunda
kaldı, yoksa hayvan onun suratını parçalayacaktı!
İşte nankör oğlan ömrünü hep böyle geçirdi.
