# author: Gebrüder Grimm
# source: tbc
# url: https://www.grimmstories.com/tr//grimm_masallari/tilki_ile_komsusu
# note: copyright of translation tbc

## Tilki ile Komşusu 

Dişi kurt bir yavru dünyaya getirdi, bu nedenle komşusu tilkiyi davet
etti. "O bizim akrabamız sayılır. Kendisi hem akıllı hem de
beceriklidir. Çocuğuma ders verebilir, yani ona bu dünyada yardımı
dokunur" dedi.
Tilki çağrılmış olmaktan dolayı mutluydu. "Sevgili komşum, beni davet
ederek onurlandırdığın için sana teşekkür ederim. Bundan sonra öyle
davranacağım ki, hep sevinesin" dedi.
Verilen davette ağzının tadıyla yemek yedi, içti, eğlendi ve sonra
"Sevgili komşum, senin çocuğuna bakmak bizim görevimiz artık. Ancak
senin de güçlenmen için bize gıda lazım. Ben bir ağıl biliyorum, oradan
rahatça bir kuzu kapabiliriz" dedi.
Bu teklif dişi kurdun hoşuna gitti, tilkiyle birlikte çiftliğin avlusuna
vardılar. Tilki ona uzaktan ağılı göstererek "Sen oraya kimseye
görünmeden girebilirsin, ben öbür tarafa bakayım. Belki bir tavuk
yakalarım" dedi. Ama oraya gitmeyip orman kenarında saklandı,
ayaklarını uzatarak dinlendi.
Dişi kurt ağıla girdi, ama orada bir köpek vardı. Köpek öyle bir
havlamaya başladı ki, çiftçiler koşup geldi ve kurdu yakaladılar.
Üzerine korlanmamış ateşte kaynayan keskin bir eriyik döktüler.
Kurtcağız kendini zor kurtardı ve sürüne sürüne dışarı kaçtı.
Yatmakta olan tilki onu böyle görünce, "Ah komşu, başıma neler geldi
hiç sorma! Çiftçiler beni yakaladı, güzel bir dayak attılar. Böyle
burada yatıp kalmamı istemiyorsan beni eve kadar taşı hiç olmazsa"
dedi.
Dişi kurtsa kendini ancak sürüklüyor ve zar zor yürüyordu, ama tilkinin
durumuna çok üzüldüğü için sapasağlam komşusunu sırtına alarak eve kadar
taşıdı. Tilki ise eve varır varmaz, "Hadi eyvallah komşu, kuzu
pirzolanı afiyetle ye!" diye alayla söylenerek oradan kaçtı.
