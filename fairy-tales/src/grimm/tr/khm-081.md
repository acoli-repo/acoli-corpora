# author: Gebrüder Grimm
# source: tbc
# url: https://www.grimmstories.com/tr//grimm_masallari/sakaci_birader
# note: copyright of translation tbc

## Şakacı Birader 

Bir zamanlar güçlü bir kralı olan bir ülkede savaş sona erince pek çok
asker terhis oldu. Şakacı Birader de terhis oldu, ama ödül olarak bir
parça tayın ekmeğiyle dört metelik aldı ve bununla yola çıktı. Bu sırada
Aziz Petrus da dilenci kılığında yola düştü ve Şakacı Biraderle
karşılaştığında ondan para dilendi.

"Zavallı dilenci, sana ne versem ki? Ben askerdim, şimdi terhis oldum;
yanımda bir parça tayın ekmeğinden ve dört metelikten başka bir şey yok.
Bunlar bitince ben de senin gibi dileneceğim. Ama yine de sana biraz
vereyim" diyerek ekmeği dörde böldü Şakacı Birader. Bir parçasını ve
bir meteliği Aziz Petrus'a verdi.

Aziz Petrus teşekkür ederek yoluna devam etti ve bu kez başka bir
kıyafetle, ama yine dilenci olarak Şakacı Biraderin yoluna çıktı.
Karşılaştıklarında ondan yine para istedi. Şakacı Birader geçen seferki
sözlerini tekrarladı ve ona ekmeğinin ikinci dilimiyle ikinci meteliğini
verdi. Aziz Petrus teşekkür ederek tekrar yola koyuldu.

Üçüncü kez kıyafet değiştirerek yine Şakacı Biraderin karşısına dikilip
onunla konuştu. Şakacı Birader ona ekmeğin üçüncü dilimiyle üçüncü
meteliğini verdi. Aziz Petrus teşekkür etti. Şakacı Birader yoluna devam
etti, ama artık yanında son bir dilim ekmekle bir metelikten başka bir
şey kalmamıştı. Bununla bir hana gitti; ekmeğini yedi ve bir metelik
karşılığında da bira ısmarladı.

Daha sonra tekrar yola koyuldu. Aziz Petrus yine farklı bir kıyafetle
onun karşısına çıkarak, "Merhaba arkadaş, bana bir parça ekmek ve bira
içebilmem için bir metelik verir misin?" diye sordu.

"Bunu nereden bulayım ki?" diye cevap verdi Şakacı Birader ve ekledi:
"Ben askerliğimi bitirdim; karşılığında bir tayın ekmeğiyle dört
metelik aldım. Şimdiye kadar üç dilenciyle karşılaştım; her birine birer
parça ekmekle birer metelik verdim. Son parça ekmeği kendim yedim ve son
meteliğimle de bira içtim. Şimdi hiçbir şeyim kalmadı. Sende de bir şey
kalmamışsa birlikte dilenmeye çıkabiliriz."

"Olmaz. Buna gerek yok. Ben doktorluktan anlarım, o sayede ihtiyacım
olan parayı fazlasıyla kazanabilirim" diye cevap verdi Aziz Petrus.

"Öyle mi? Ben bu işlerden anlamam; o zaman tek başıma dilenmem
gerekecek" dedi Şakacı Birader.

"Sen benimle gel, ne kazanırsam yarısı senin olsun" dedi Aziz Petrus.

"Kabul" dedi Birader ve birlikte yola çıktılar. Derken bir çiftlik
evine vardılar, içerden yakınmalar ve bağrışmalar geliyordu. İçeri
girdiler. Bir adam ölmek üzereydi ve karısı hüngür hüngür ağlıyordu.
"Ağlayıp sızlanmayı bırak, ben onu iyileştiririm" dedi Aziz Petrus.
Cebinden çıkardığı bir sabunla adamı iyileştirdi. Hasta ayağa kalktı;
sağlığına kavuşmuştu.

Karı kocanın sevincine diyecek yoktu. "Sizi nasıl ödüllendirelim? Size
ne verelim?" diye sordular. Ama Aziz Petrus hiçbir şey almak istemedi.
Çiftçilerin tüm ısrarlarına rağmen bir şey almadı. Şakacı Birader Aziz
Petrus'a bir dirsek atarak, "Al bir şey yahu, buna ihtiyacımız var"
dedi.

Sonunda çiftçi kadın bir kuzu getirerek Aziz Petrus'a bunu almasını
söyledi, ama o reddetti. Bunun üzerine Şakacı Birader onu bir yana
çekerek, "Al şunu be, aptallık etme, buna ihtiyacımız var" dedi.

Aziz Petrus da, "Tamam, kuzuyu alıyorum, ama onu taşı- mam; senin
taşıman gerekecek" dedi. Şakacı Birader "Önemli değil, taşırım" diye
cevap verdi ve hayvanı sırtına aldı. Sonra oradan ayrılarak bir ormana
daldılar. Orada kuzuyu taşımak Şakacı Birader'e zor geldi.

Karnı acıkmıştı, Aziz Petrus'a "Bak, burası güzel bir yer, şu kuzuyu
pişirip yiyelim" dedi. "Olur" diye cevap verdi Aziz Petrus. "Ama ben
yemek pişirmekten anlamam; sen pişireceksen al şu kazanı. Et pişinceye
kadar ben şöyle bir tur atayım. Ben dönünceye kadar ve et tam pişmeden
sakın yemeye kalkışma. Vaktinde dönerim."

"Git sen. Ben iyi yemek yaparım" dedi Şakacı Birader.

Aziz Petrus gittikten sonra Şakacı Birader kuzuyu kesti, ocağı yaktı,
eti kazanın içine koydu ve pişirdi. Ama kuzu bir türlü pişmedi. Aziz
Petrus dönmeyince Şakacı Birader kuzuyu kazandan alıp kesti, "En iyi
yeri burası!" diyerek yüreğini çıkarıp önce bir parçasını, sonra
tamamını afiyetle yedi.

Nihayet Aziz Petrus çıkageldi ve "Kuzunun hepsini sen ye, bana sadece
yüreği yeter" dedi.

Şakacı Birader eline bir bıçak ve çatal alıp çabuk çabuk kuzuyu kesmeye
başladı, ama yüreğini sözüm ona bir türlü bulamadı. Sonunda "Yüreği yok
bunun" dedi.

"O da ne demek oluyor?" diye sordu Aziz Petrus. "Bilmiyorum" diye
cevap verdi Şakacı Birader. "Ama ikimiz de deliler gibi kuzunun
yüreğini arıyoruz; oysa onun yüreğinin olmadığı hiç aklımıza gelmedi!"

Haydaa, bunu da yeni duydum; her hayvanın yüreği vardır, kuzunun niye
olmasın ki?" dedi Aziz Petrus.

"Valla kardeş, kuzunun yüreği yok işte! Bir düşün senin de aklın
yatacak. Gerçekten yüreği yok" diye cevap verdi Şakacı Birader.

"Yüreği yoksa başka et istemem ben, hepsini sen ye" dedi Aziz Petrus.
"Yiyemediğimi sırt çantama koyarım" diye söylenen Şakacı Birader
kuzunun yarısını yedikten sonra öbür yarısını çantasına attı.

Böylece yollarına devam ettiler. Derken Aziz Petrus yollarının üzerine
büyük bir dere çıkarttı; bunun üzerinden geçmeleri gerekiyordu.

"Sen önden git!" dedi Aziz Petrus. "Hayır" diye cevap verdi Şakacı
Birader. "Önce sen git, su çok derinse ben burada kalırım." Bunun
üzerine Aziz Petrus dereye girdi, su derinleşerek dizlerine kadar
yükseldi. Bu kez Şakacı Birader aynı yerden yürüdü, ama su onun boğazına
kadar yükseldi.

"Kardeş, yardım et bana" diye seslendi.

"Kuzunun yüreğini yediğini itiraf edecek misin şimdi?" diye sordu Aziz
Petrus.

"Hayır" dedi Birader, "Onu ben yemedim." Bu kez su gitgide artarak
ağzına kadar yükseldi. "Yardım et bana, kardeş" diye bağırdı yine.

"Kuzunun yüreğini yediğini itiraf edecek misin?" diye sordu Aziz
Petrus bir kez daha. "Hayır, yemedim" dedi Birader.

Yine de Aziz Petrus onun boğulmasına izin vermedi, suyun seviyesini
indirtti ve onun karşı tarafa geçmesini sağladı. Daha sonra birlikte
yola koyuldular.

Derken bir köy evine vardılar. Orada durmadan sızlanıp yakınan biri
olduğunu görünce içeri girdiler. Odada ölmek üzere olan bir hasta vardı.
Karısı hüngür hüngür ağlıyordu.

"Ağlayıp sızlanmayı bırak! Ben kocanı iyileştiririm" diyen Aziz Petrus
cebinden çıkardığı bir sabunla adamı iyileştiriverdi; adam sapasağlam
ayağa kalktı.

Karı koca büyük bir sevinç içinde "Sizi nasıl ödüllendirebiliriz? Size
ne verelim?" diye sordular.

Aziz Petrus bir şey istemedi; ev sahipleri ne kadar ısrar ettiyse de o
reddetti.

Ama Şakacı Birader Aziz Petrus'a bir dirsek atarak, "Yahu bir şeyler
alsana, ihtiyacımız var işte!" dedi.

Sonunda köylüyle karısı bir kuzu getirerek bunu almalarını söyledi. Aziz
Petrus yine istemedi. Şakacı Birader, "Aptallık etme de al! İhtiyacımız
var!" dedi.

Bunun üzerine Aziz Petrus, "Tamam alalım, ama ben taşımam. Madem bu
kadar istiyorsun, o zaman sen taşı!" dedi. "Önemli değil, ben
taşırım" diyerek kuzuyu sırtladı Şakacı Birader.

Oradan ayrıldıktan sonra bir ormana vardılar. Kuzuyu taşımak Şakacı
Birader'e zor geldi. Aynı zamanda karnı da acıkmıştı. "Bak şurada
güzel bir yer var, orada kuzuyu pişirir yeriz" dedi Aziz Petrus'a.

"Öyle olsun" dedi Aziz Petrus. "Ama ben pişirmekten anlamam. Sen
pişireceksen al sana bir kazan, ben yemek pişene kadar şöyle bir
dolaşayım. Sakın ben gelmeden yemeğe başlama. Vaktinde yetişirim."

Böyle diyerek dışarı çıktı. Şakacı Birader kuzuyu kesti, ocağı yaktı,
eti kazana attı ve pişirdi. Kuzu çabuk pişti. Aziz Petrus hâlâ geri
dönmediği için kazandan aldığı eti keserek kuzunun yüreğini çıkardı ve
onu yedi.

Sonunda Aziz Petrus geri döndü ve "Bütün kuzuyu sen yiyebilirsin, bana
yalnız yüreğini ver" dedi.

Şakacı Birader eline bıçakla çatalı alarak sözüm ona kuzunun yüreğini
aradı, ama bulamadı. "Yokmuş!" dedi.

"O da ne demek?"

"Bilmem?" diye cevap verdi Şakacı Birader. "Ama baksana, ikimiz de
keçileri kaçırmışız; kuzunun yüreğini arıyoruz; kuzuların yüreği olmaz
ki!"

"Her hayvanın bir yüreği vardır. Kuzunun niye olmasın?" dedi Aziz
Petrus.

"Valla yok kardeş! Sen de düşün, bana hak vereceksin. Gerçekten yok!"
diye cevap verdi Şakacı Birader.

"Hadi öyle olsun!" dedi Aziz Petrus. "O zaman başka et istemem,
hepsini sen ye!"

"Yemediğimi zembilime atarım" diyen Şakacı Birader kuzuyu yedi,,
yiyemediğini de zembiline attı.

Böylece yola koyuldular. Derken Aziz Petrus bir dere yarattı; bunun
üzerinden geçeceklerdi.

"Sen önce geç!" dedi Aziz Petrus.

"Hayır, önce sen geç!" dedi Şakacı Birader, "Su derinse ben batmamış
olurum" diye aklından geçirdi.

Aziz Petrus dereye girdi; su dizlerine kadar geliyordu. Şakacı Birader
de dereye girdi, ama su onun boğazına kadar yükseliverdi. "Kardeş, bana
yardım et!" diye seslendi.

"Kuzunun yüreğini yediğini itiraf edecek misin?" diye sordu Aziz
Petrus.

"Hayır, yemedim" diye cevap verdi Birader. Bu kez su daha da
yükselerek ağzına kadar geldi. "Yardım et, kardeş!" diye seslendi.

Aziz Petrus bir kez daha sordu: "Kuzunun yüreğini yediğini itiraf
edecek misin?"

"Hayır, yemedim" dedi Birader yine.

Aziz Petrus onun boğulmasını istemedi, suyu alçalttı ve sudan çıkmasına
yardım etti.

Yine yola koyuldular. Derken yeni bir ülkeye vardılar ve duydular ki,
oraların prensesi ölümcül bir hastalığa yakalanarak yatağa düşmüş.

Şakacı Birader Aziz Petrus'a, "Hey kardeş, fırsat çıktı; şu kızı
iyileştirirsek bir süre rahat ederiz" dedi. Aziz Petrus'un ağırdan
aldığını görünce de "Hadi çabuk ol kardeş, zamanında yetişelim!" diye
seslendi.

Ama Aziz Petrus çok ağır yürüyordu. Prensesin öldüğünü duyduklarında
Şakacı Birader Aziz Petrus'u kolundan çekerek, "Ne nane yedik görüyor
musun? Hep senin yüzünden oldu" dedi.

"Kapa çeneni!" diye cevap verdi Aziz Petrus. "Ben bir hastayı
iyileştirmekten daha fazlasını da yaparım: ölüyü diriltirim!"

"O zaman yap bakalım! Krallığın yarısı elimize geçer!" dedi Şakacı
Birader.

Saraya vardılar; herkes matem tutuyordu.

Aziz Petrus krala kızını diriltebileceğini söyledi. Onu hemen kızın
yanına götürdüler.

"Bana bir kazan su getirin!" dedi Aziz Petrus. Getirdiler. Herkesi
odadan dışarı çıkarttı; sadece Şakacı Birader kaldı yanında.

Aziz Petrus, kızın kollarıyla bacaklarını keserek kazana attı ve
kaynatmaya başladı. Etler kemiklerden ayrıldıktan sonra bembeyaz
iskeleti alarak tüm kemikleri bir saç levha üzerine doğal şekliyle
yerleştirdi. Tüm bunları yaptıktan sonra üç kez "Kutsal Üçleme adına,
ey ölü, ayağa kalk!" diye seslendi.

Üçüncü seslenişten sonra prenses sapasağlam ayağa kalktı; öyle güzeldi
ki!

Kral sevinçten uçuyordu. Aziz Petrus'a, "Dile benden ne dilersen,
krallığımın yarısını verebilirim sana!" dedi.

Ama Aziz Petrus "Hiçbir şey istemem" dedi.

Şakacı Birader ona bir dirsek atarak, "Aptallık etme! Sen bir şey
istemiyorsan bırak da ben isteyeyim" dedi.

Ama Aziz Petrus buna da yanaşmadı. Kral hazinedarına emrederek Şakacı
Birader'in zembilini altınla doldurttu.

Tekrar yola çıktılar. Derken bir ormana vardılar. Aziz Petrus, "Şimdi
parayı paylaşalım" dedi.

"Olur, öyle yapalım" dedi Şakacı Birader. Bunun üzerine Aziz Petrus
parayı üçe paylaştırdı. Şakacı Birader "Kim bilir yine aklından neler
geçiyor? Biz iki kişiyiz, o üçe bölüyor" diye düşündü.

"Parayı üçe böldüm; biri sana, biri bana, biri de kuzunun yüreğini
yiyene!" dedi Aziz Petrus.

"Onu ben yedim yahu!" diyen Şakacı Birader gülerek hemen o altını da
zembiline attı.

"Nasıl olur, hani kuzunun yüreği yoktu?" dedi Petrus.

"Boş versene sen kardeş! Kuzunun yüreği elbette vardı, niye olmasın
ki?"

"Tamam o zaman" dedi Aziz Petrus, "Para sende kalsın, ama artık ben
seninle olamam, yoluma tek başıma devam edeceğim."

"Nasıl istersen, hoşçakal!" diye cevap verdi Şakacı Birader.

Ve Aziz Petrus başka bir sokağa daldı. "İyi ki çekip gitti. Acayip bir
azizdi" diye aklından geçirdi Şakacı Birader.

Artık çok parası vardı, ama bununla ne yapacağını bilemedi. Oraya buraya
harcadı, ona buna verdi ve bir gün geldi ki, hiç parası kalmadı.

Derken yeni bir ülkeye geldi. Duydu ki kralın kızı ölmüş!

"Tamam!" dedi "Bu, işime yarayacak. Ben onu diriltirim ve
karşılığında da para alırım."

Kralın huzuruna çıkarak ona ölüyü diriltebileceğini söyledi. Kral terhis
olmuş bir askerin ölüleri dirilttiğini duymuştu, ama bu adama pek
güvenemediği için danışmanlarına sordu. Onlar da kız öldüğüne göre bir
kere denemesini önerdi.

Neyse, Şakacı Birader bir kazan dolusu su getirtti, herkesi dışarı
çıkarttıktan sonra ölünün kol ve bacaklarını keserek suya attı ve Aziz
Petrus'tan nasıl görmüşse öyle yaptı. Ocağı ateşledi. Su kaynamaya
başladı, etler ayrıldı, iskeleti alıp bir saç levha üzerine koydu, ama
kemikleri nasıl dizeceğini bilemediği için hepsini ters sıraladı. Sonra
onların başına geçerek "Kutsal Üçleme adına, ey ölü, ayağa kalk!" diye
üç kez seslendi, ama nafile!

"Hey kız, ayağa kalk! Ayağa kalk, yoksa karışmam haa!"

Bunu söyler söylemez Aziz Petrus, Şakacı Birader'in eski kıyafetinde,
yani asker olarak pencereden içeri girdi ve "Be imansız adam, neler
yapıyorsun sen? İskeleti gelişigüzel yerleştirirsen ölü nasıl dirilir?"
dedi.

"Valla ben elimden geleni yaptım kardeş!" diye cevap verdi Birader.

"Bu kez sana yardım edeceğim, ama bir daha böyle bir şey yapmaya
kalkışırsan çarpılırsın. Kraldan da hediye falan alma!"

Böyle söyleyen Aziz Petrus, iskeleti doğal haliyle yerleştirdikten sonra
üç kez "Kutsal Üçleme adına, ey ölü, ayağa kalk!" diye seslendi.

Prenses ayağa kalktı, yine eskisi gibi sapasağlam ve güzeldi. Sonrasında
Aziz Petrus geldiği gibi pencereden gizlice gitti.

Şakacı Birader olayın bu şekilde sonlanmasma çok sevindi, ama
karşılığında para alamayacağı için öfkeliydi. "Onun aklından neler
geçiyor, bilmek isterdim; bir eliyle verdiğini öbür eliyle alıyor. Akıl
almaz bir şey!" diye söylendi.

Kral ona ne istediğini sordu. Aslında bir şey almamalıydı, ama bin
dereden su getirerek zembilinin altınla doldurulmasını istedi. Ve sonra
da oradan ayrıldı.

Dışarı çıktığında karşısında Aziz Petrus'u buldu. "Sen ne biçim
adamsın be! Sana bir şey almanı yasaklamadım mı? Sense zembilini altınla
doldurttun!" diye azarladı Aziz Petrus onu.

"Elimde değil" diye cevap verdi Şakacı Birader. "Zembilimi zorla
doldurdular."

"Bak sana söylüyorum, bir daha böyle bir şey yaparsan başın belaya
girer!"

"Merak etme be kardeş. Artık altınım var, ne diye kemiklerle
uğraşayım!"

"Tamam" dedi Aziz Petrus ve ekledi: "Bu para seni bir süre idare
eder. Ama daha sonra yanlış yola sapmaman için zembiline 'güç'
yüklüyorum; ne istersen o zembilin içinde var! Hoşçakal, beni artık
görmeyeceksin!"

"Tanrı'nın dediği olur!" diyen Şakacı Birader, "İyi ki çekip gitti
acayip adam, peşinden gidecek değilim" diye aklından geçirdi. Ama
zembilindeki mucizevi gücü düşünmedi bile.

Şakacı Birader parasını yine har vurup harman savurdu. Cebinde dört
metelikten daha fazla para kalmayınca bir hana geldi ve "Şu para da
gitsin!" diye düşünerek üç metelik karşılığında şarap ve bir metelik
ekmek ısmarladı. Orada yiyip içerken burnuna kızarmış kaz kokusu geldi.
Çevresine bakındı; hancı ocağa iki tane kaz koymuştu. Aklına yoldaşının,
ne istersen zembilinden isteyebilirsin sözleri geliverdi.

"Şunu kazla deneyelim bakalım!" diye söylendi. Ve kapının önüne
çıkarak, "Ocaktaki iki kızarmış kazın zembilime girmesini istiyorum"
dedi. Bunu der demez zembilinin içine baktı; kazların ikisi de oradaydı.

"Vay canına, artık güçlü biri oldum ben" diyerek çayırlığa gidip
kazları çıkardı ve yemeye başladı. Tam yemeğin ortasındayken iki işçi
çıkageldi ve henüz yenmemiş kaza gözlerini dikti. Şakacı Birader "Bir
tanesi bana yetti" diye düşünerek adamlara seslendi: "Alın şunu,
şerefime yiyin!"

Adamlar teşekkür ederek hana girdiler. Yarım şişe şarapla ekmek
ısmarladıktan sonra yanlarında getirdikleri kazı yemeye koyuldular.

Hancının karısı bunu görünce kocasına "Şu iki herif kaz yiyor, bu bizim
kazlardan biri olmasın! Git bak bakalım!" dedi. Hancı gidip baktı, ocak
bomboştu.

"Sizi gidi hırsızlar sizi, kazları yersiniz ha! Kursağınızda kalsın! Ya
ödersiniz ya da fena yaparım" dedi.

"Biz hırsız değiliz; dışarıda çayırlıkta, askerden yeni dönmüş bir adam
verdi bunu bize" dedi iki adam.

"Bana numara yapmayın. O namuslu bir adam, ben çok dikkat ettim. Ama
siz hırsızsınız, ödeyin bakalım" diye yanıtladı hancı.

Adamlar ödemeyince hancı eline geçirdiği bir sopayla güzel bir dayak
attıktan sonra kapı dışarı etti onları.

Şakacı Birader yoluna devam etti. Derken bir yöreye vardı; burada
görkemli bir şatoyla yakınında köhne bir han vardı. Hana giderek
hancıdan geceleyecek bir yer istedi.

"Hiç yer yok, han soylu misafirlerle doldu" dedi hancı.

"Görkemli bir şato dururken niye herkes buraya geliyor, şaştım
doğrusu" dedi Şakacı Birader.

"Bunun bir nedeni var. Şatoda yatan sabaha sağ çıkmıyor" dedi hancı.

"Başkaları bunu denediğine göre ben de denerim" dedi Şakacı Birader.

"Vazgeç bu işten, yoksa başın belaya girer!" dedi hancı.

"Sen bana anahtarı ver, yanıma da biraz yiyecek içecek koy!"

Hancı hem anahtarı hem de yiyecek içeceği verdi. Şakacı Birader bunlarla
şatoya gitti. Orada güzel bir yemek yedi. Derken uykusu geldi; yatak
olmadığı için yere uzandı ve çok geçmeden uyudu. Gece yarısı büyük bir
gürültüyle uyandı. Kendine geldiği zaman karşısında dokuz tane çirkin
şeytan gördü; hepsi odanın içinde dört dönüp dans ediyordu.

"istediğiniz kadar dans edin, ama kimse yanıma yanaşmasın!" dedi
Şakacı Birader. Ama şeytanlar çemberi gitgide daraltarak çamurlu
ayakkabılarıyla onun vücudunu, hatta yüzünü tekmelemeye başladılar.

Bu kez Şakacı Birader çok kızdı. "Ben şimdi size gösteririm!" diyerek
eline geçirdiği bir iskemle bacağıyla onları dövmeye kalkıştı. Ama tek
bir askere karşı dokuz şeytan biraz fazlaydı. Biri onun saçını çekerken
öbürü dövmeye çalışıyor ve canını yakıyordu.

"Sizi gidi şeytanlar sizi! Yetti artık! Hadi bakayım, hepiniz zembilime
girin" diye seslendi Şakacı Birader. Hooop, hepsi zembile giriverdi;
ağzını sıkıca bağladıktan sonra onu bir köşeye attı. Birden ortalığı bir
sessizlik kapladı. Şakacı Birader yatarak güneş doğana kadar güzel bir
uyku çekti.

Ertesi gün hancıyla şatonun sahibi olan soylu kişi çıkageldi ve onun
hatırını sordular. Kendisini sapasağlam ve dinç görünce şaşırarak
sordular: "Sizi cin çarpmadı mı?"

"Yoo, ben dokuzunu da zembilime attım. Artık şatonuzda rahatça
oturabilirsiniz. Kimse sizi tedirgin etmeyecek!" diye cevap verdi
Şakacı Birader.

Soylu kişi onu yüklü bir parayla ödüllendirdi, ona teşekkür ettikten
sonra yanında çalışmasını teklif etti; böylece ömür boyu rahat
edebilirdi.

Bizimki "Hayır" diye cevap verdi. "Ben dolaşmadan duramam. Tekrar
yola çıkmalıyım."

Böylece Şakacı Birader yola çıktı ve bir demircinin yanına vardı.
Zembilini sırtından indirerek örsün üzerine koydu ve demirciyle
yardımcılarından onu iyice dövmelerini rica etti. Adamlar ellerindeki
balyozla ve tüm güçleriyle zembili dövdüler. Canhıraş çığlıklar
yükseldi. Zembili açtılar; sekiz şeytan ölmüştü, ama bir kıvrıma
saklanmış olan son şeytan oradan kaçıverdi ve cehenneme gitti.

Şakacı Birader ondan sonra uzun süre dünyada dolaştı; anlatacağı o kadar
çok şey vardı ki!

Derken yaşlandı ve sonunu düşünmeye başladı. O yörede dini bütün olarak
tanınan bir keşiş vardı. Onun yanına giderek, "Ben dolaşa dolaşa
yoruldum, şimdi cennete gitmek istiyorum" dedi.

"İki yol var: biri geniş ve rahat, ama cehenneme götürür; öbürü dar ve
taşlık, o da cennete götürür."

"Dar ve taşlık yoldan gidecek kadar enayi miyim ben!" diye düşünerek
rahat yolu seçti Şakacı Birader. Derken koskocaman, siyah bir kapıya
vardı; bu cehennemin kapısıydı! Kapıyı çaldı, nöbetçi kim gelmiş diye
baktı. Şakacı Birader'i görünce çok şaştı, çünkü bu nöbetçi son anda
zembilden kaçıp kurtulan dokuzuncu şeytandı.

Hemen kapıyı sürgüleyerek şeytanların başına koştu ve "Dışarıda
zembilli bir herif var, içeri girmek istiyor. Sakın onu almayın yoksa
bütün cehennemi zembilinin içine atar! Beni bir defasında o zembilin
içinde dövdürdü" dedi.

Şakacı Birader'i çağırıp çekip gitmesini söylediler; yani içeri
alınmadı.

"Beni almazlarsa ben de cennete giderim. Belki kendime orada yatacak
bir yer bulurum" diyen Şakacı Birader cennetin kapısına gitti ve kapıyı
çaldı. Bu kez nöbetçi Aziz Pet- rus'tu.

Şakacı Birader onu hemen tanıdı. "Burada eski bir arkadaşı bulduk,
işler tıkırında sayılır" diye geçirdi aklından.

Ama Aziz Petrus, "Sakın bana cennete girmek istediğini söyleme!" dedi.

ÜBırak da gireyim kardeş. Başka nereye gideyim ki! Cehenneme gittim,
almadılar. Yoksa buraya gelmezdim."

"Olmaz, buraya giremezsin" dedi Aziz Petrus.

"Beni içeri almıyorsan, al zembilini geri. Senin yüzünü bile görmek
istemiyorum!" diye cevap verdi Şakacı Birader.

"Ver bakayım" dedi Aziz Petrus.

Şakacı Birader demir parmaklıklar arasından zembili cennete uzattı. Aziz
Petrus onu alarak sandalyesine astı.

Şakacı Birader tam o anda "Şimdi o zembilin içine girmek istiyorum!"
deyince, hooop zembile giriverdi; yani Aziz Petrus ister istemez onu
cennete aldı.
