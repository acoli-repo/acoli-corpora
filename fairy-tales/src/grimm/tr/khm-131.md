# author: Gebrüder Grimm
# source: tbc
# url: https://www.grimmstories.com/tr//grimm_masallari/soru_cevap_katrin_kurugurultu
# note: copyright of translation tbc

## Soru-Cevap 

"Merhaba ördek baba." - "Sağ olasın Kurugürültü." - "Kızınla
evlenebilir miyim?" - "Tabii, tabii, ama anası sağmal ineğe, ağabeyi
burnubüyüğe, ablası peynirciye sor bir kere; güzel Katrin de razı
gelirse bu iş olur."

Sağmal inek nerde kalıyor?
Samanlıkta; süt sağıyor.

"Merhaba inek ana!" - "Sağ olasın kurugürültü." - "Kızınla
evlenebilir miyim?" - "Elbette; ördek baba, ağabeyi burnubüyük, ablası
peynirci ve de güzel Katrin razıysa, bu iş olur."

Nerede şu burnubüyük birader?
Odun kesiyor, çünkü para eder.

"Merhaba burnubüyük!" - "Sağ olasın kurugürültü." - "Kız kardeşinle
evlenebilir miyim?" - "Elbette, ördek baba, inek ana, burnubüyük ve de
güzel Katrin razı gelirse, neden olmasın?"

Güzel Katrin nerde kalıyor?
Odasında; para sayıyor.

"Merhaba güzel Katrin." - "Sağ olasın kurugürültü." - "Benim
yavuklum olur musun?" - "Elbette. Eğer ördek baba, inek ana, ağabeyim
burnubü- yük ve ablam peynirci razı gelirse, olur bu iş." - "Çok iyi,
Katrin. Drahoma olarak ne vereceksin?" - "On dört fenik nakit, üç
buçuk kuruşluk senet, yüz yirmi beş gram yemişli ekmek, bir avuç dolusu
leblebi."

Bu kadardır benim drahomam,
O da canın isterse, başka anlamam!

"Kurugürültü, senin mesleğin ne ki? Sen terzi misin yoksa?" - "Ondan
daha iyi." - "Kunduracı mı?" - "Ondan daha iyi." - "Çiftçi mi?" -
"Ondan daha iyi." - "Marangoz mu?" - "Ondan daha iyi." -
"Değirmenci mi?" - "Ondan daha iyi." - "Yoksa süpürgeci mi?" -
"Üstüne bastın; bundan daha iyi meslek mi olur?"
