# author: Gebrüder Grimm
# source: tbc
# url: https://www.grimmstories.com/tr//grimm_masallari/findik_agaci
# note: copyright of translation tbc

## Fındık Ağacı 

Bir öğleüstü Çocuk İsa beşiğinde yatarken uyuyakaldı. Derken Meryem Ana
odaya girdi ve ona sevgiyle bakarak, "Uyudun mu çocuğum? Uyu bakalım;
ben ormana gidip sana biraz çilek toplayayım. Uyanınca buna sevineceğini
biliyorum" dedi.

Dışarı çıktı; ormanda en güzel çileklerin yetiştiği yeri buldu. Bir ufak
dal koparmak üzere eğilince bir karayılan otlar arasından dikiliverdi.

Meryem Ana irkildi ve çileği bırakarak hızlı adımlarla eve döndü. Yılan
onun peşinden gitti, amatahmin edeceğiniz gibi Meryem Ana buna karşı bir
çare buldu. Bir fındık ağaççığının arkasına gizlenerek yılan gidene
kadar orada kaldı.

Sonra çilek topladı ve eve giderken, "Bu fındık ağaççığı beni koruduğu
gibi ilerde tüm insanları da korusun" dedi.

İşte ta o zamandan beri yeşermiş bir fındık ağaççığı karayılanlara ve
diğer sürüngenlere karşı en iyi korunak olmuştur.
