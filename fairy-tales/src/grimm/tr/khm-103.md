# author: Gebrüder Grimm
# source: tbc
# url: https://www.grimmstories.com/tr//grimm_masallari/muhallebi
# note: copyright of translation tbc

## Muhallebi 

Bir zamanlar yoksul ve uysal bir kız vardı; annesiyle birlikte
yaşıyordu; hiç yiyecekleri yoktu. Bu yüzden bir gün kız ormana gitti;
orada yaşlı bir büyücü kadınla karşılaştı. Kadın onun derdini biliyordu;
bu yüzden ona küçük bir çanak hediye etti.
"Çanak, çanak, hadi pişir!" dendiği zaman çanak muhallebi pişirecekti.
"Çanak, dur bakalım!" dendiğinde de pişirmeye son verecekti.
Kız bu çanağı annesine getirdi; artık fakirlikten ve açlıktan
kurtulmuşlardı. İstedikleri zaman istedikleri kadar muhallebi
yiyebiliyorlardı.
Bir gün kız evden dışarı çıktı. Annesi çanağı eline alarak, "Çanak,
çanak, hadi pişir" deyince çanak muhallebi pişirdi. O da karnı
doyuncaya kadar yedi.
Ama çanağı durduracak olan kelimeyi bilmiyordu. Bu yüzden çanak,
pişirmeyi sürdürdü; muhallebi önce taştı; öyle ki mutfağı doldurdu,
sonra bütün eve yayıldı. Derken yandaki eve sıçradı, sonra tüm sokakları
doldurdu; böyle giderse sanki herkes doyacak ve kimse açlık
çekmeyecekti. Sonunda tek bir ev sağlam kaldı.
O sırada kız çıkageldi ve "Çanak, dur bakalım" deyince muhallebiyi
pişirmeyi durdurdu.
Artık şehre inmek isteyen her yerde muhallebi yemek zorunda kaldı.
