# author: Gebrüder Grimm
# source: tbc
# url: https://www.grimmstories.com/tr//grimm_masallari/balikcil_ile_ibibik
# note: copyright of translation tbc

## Balıkçıl ile İbibik 

Yaşlı bir çobana sordular: "Sürünü nerde otlatıyorsun?" - "İşte şurda
bayım, otların çok gelişmediği, çok da cılız kalmadığı yerde
otlatıyorum; yoksa bir işe yaramaz" diye cevap verdi adam.

"Niye ki?" diye sordu adam.

"Şu çayırdan yükselen boğuk sesi duyuyor musun?" diye cevap verdi
çoban: O bir balıkçıldır, bir zamanlar çobandı. İbibik de öyle. Sana
onların öyküsünü anlatayım: Balıkçıl, sürüsünü hep yemyeşil ve olgun
çimlerle besledi; bunun üzerine inekler öyle gelişti ve vahşileşti ki!

İbibik ise kendi sürüsünü rüzgârın ve kum fırtınasının hiç eksik
olmadığı dağlara sürdü. Bu yüzden onun hayvanları hep zayıf ve güçsüz
kaldı.

Akşam olup da çobanlar evlerine dönünce balıkçıl kendi sürüsünü
toplayamadı; çünkü hayvanlar çok hareketliydi ve vahşiydi; oraya buraya
kaçıştılar hep. Bunun üzerine "Geri gelin, geri gelin!" diye seslendi.

İbibik ise sürüsünü ayağa bile kaldıramadı, çünkü hayvanlar zaten cılız
ve yorgundu.

"Bik! Bik! Bik!" diye seslendiyse de bunun bir yararı olmadı, hepsi
kuma çöküp oturdu.

Bugün bile her ikisi de artık sürüleri olmadığı halde hâlâ "Bi-gel!
Bi-gel!" ve "Bi-bik! Bi-bik!" diye öterler.
