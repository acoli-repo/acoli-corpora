# author: Gebrüder Grimm
# source: tbc
# url: https://www.grimmstories.com/tr//grimm_masallari/kurt_ve_yedi_kucuk_oglak
# note: copyright of translation tbc

## Kurt ve yedi küçük oğlak 

Yaşlı bir keçinin yedi yavrusu vardı; bu keçi yavrularını, bir anne
çocuklarını nasıl severse öyle seviyordu. Bir gün yem toplamak üzere
ormana gitmek istedi. Yavrularına seslenerek: "Çocuklar, ben ormana
gidiyorum; kurda dikkat edin. Eğer buraya gelirse hepinizi yer, yutar.
Kendisi sık sık kıyafet değiştirir, ama onu kalın sesinden ve kapkara
ayaklarından tanıyacaksınız" dedi.
Yavrular, "Anneciğim, biz dikkat ederiz, sen merak etme, ormana git"
dedi.
Aradan çok geçmedi; birisi sokak kapısını çalarak: "Kapıyı açın
çocuklar, anneniz geldi; hepinize bir şeyler getirdi" diye seslendi.
Ama yavrular bu kaim sesi işitince gelenin kurt olduğunu anladı.
"Açmıyoruz!" diye bağırdılar. "Sen bizim annemiz değilsin. Onun sesi
daha tatlı ve incedir; seninki çok kalın; sen kurtsun!"
Kurt bir dükkâna giderek tebeşir satın aldı; bununla sesini inceltti.
Sonra kapıya dayanarak, "Kapıyı açın, çocuklar, anneniz geldi; hepinize
bir şeyler getirdi" diye seslendi.
Ancak kurt, kapkara ayaklarını kapıya dayamıştı. Bunu gören yavrular:
"Açmıyoruz! Bizim annemizin böyle kapkara ayakları yok; sen kurtsun!"
dedi.
Bu kez kurt bir fırıncıya gitti:
"Ayağımı taşa çarptım, şuna biraz hamur sürer misin?" diye sordu.
Fırıncı hamuru sürdükten sonra kurt hemen değirmenciye koştu ve
"Ayaklarıma beyaz un serpsene" dedi. Değirmenci, "Kurt herhalde
birini kandıracak!" diye düşündü ve razı gelmedi. Ama kurt, "Eğer bunu
yapmazsan seni yerim" diye tehdit etti. Değirmenci çok korktu ve onun
ayaklarını unla beyazlaştırdı. Yaaa, insanlar böyledir işte!
Kötü niyetli kurt kapıyı üçüncü kez çalarak:
"Kapıyı açın, anneniz geldi, ormandan hepiniz için bir şeyler getirdi"
diye seslendi.
Yavrular:
"Önce ayaklarını göster ki, annemiz olup olmadığını bilelim" dedi.
Kurt ayaklarını pencereye dayadı; onların beyaz olduğunu gören yavrular
söylenene inanarak kapıyı açtı. Ama kim içeri girdi? Kurt tabii!
Oğlaklardan biri masanın altına, İkincisi yatağa, üçüncüsü sobanın
arkasına, dördüncüsü mutfağa, beşincisi gardroba, akıncısı leğenin
altına, yedincisi de duvar saatinin kasasına saklanmayı denedi. Ama kurt
hepsini buldu ve işi uzatmadı. Hepsini birer birer yuttu, sadece saatin
kasasına saklanan en küçük yavruyu bulamadı. Karnını doyurduktan sonra
defolup gitti. Bir ağaç altındaki yeşil çimenlere uzanarak uykuya
daldı.
Aradan çok geçmeden ana keçi ormandan eve döndü. Aaa, bir de ne görsün!
Sokak kapısı ardına kadar açık; masalar, sandalyeler ve sıralar
devrilmiş; tabaklar paramparça olmuş; battaniye ve yorganlar bir tarafa
savrulmuş... Garip ana her yerde yavrularını aradıysa da bulamadı. Her
birine adlarıyla seslendiyse de yanıt alamadı. Derken en genç oğlağın
titrek sesi duyuldu: "Anneciğim, ben saat kutusunda sıkışıp kaldım!"
Annesi onu oradan çıkardı; oğlak ona kürtün geldiğini ve kardeşlerini
birer birer yuttuğunu anlattı. Zavallı keçinin yavrularının ardından
nasıl ağladığını düşünebiliyor musunuz?
Bu üzüntüyle kendini dışarı attı; yavrusu da peşinden geldi. Bahçeye
çıkınca, çimenler üstünde yatan ve her horlayışında yaprakları titreten
kurtu gördü. Onu her yanından inceledikten sonra şişmiş karnında bir
şeylerin oynaştığına dikkat etti. "Aman Tanrım!" diye aklından
geçirdi, "Onun yuttuğu yavrularım hâlâ yaşıyor olmasın?"
Hemen eve koşarak iğne, iplik ve makas getirdi. Kürtün şişmiş karnını
makasla kesti; keser kesmez yavrulardan birinin başı gözüktü; kesmeye
devam etti, derken altı yavrunun altısı da kürtün karnından dışarı
çıkıverdi; hepsi yaşıyordu ve hiçbirine bir şey olmamıştı. Çünkü canavar
açgözlülüğünden onları çiğnemeden yutmuştu! Gel de sevinme yani!
Yavrular sanki düğün varmış gibi analarıyla birlikte hoplayıp zıplamaya
başladı.
Ama anaları, "Şimdi hemen bir sürü çakıl taşı toplayın; bu acımasız
canavar uyurken karnını taşla dolduralım" dedi.
Yedi yavrunun hemen topladığı taşları hep birlikte kürtün karnına tıka
basa doldurdular. Sonra anaları onun karnını hemen dikiverdi; canavar
hiçbir şey fark etmedi, yerinden bile kıpırdamadı.
Kurt uyanır uyanmaz ayağa kalktı; karnındaki taşlar onu çok susatmıştı;
kuyuya gidip su içmek istedi. Ama yürümeye başlar başlamaz karnından
çakul çukul acayip sesler geldi. O zaman:

Ne sallanıyor karnımda böyle?
Yedi oğlak değil mi bu, söyle!
Karnımı kesen analarıymış
Meğer bunlar çakıl taşıymış!

diye söylenerek kuyunun başına geldi ve su içmek için aşağıya doğru
eğildi; ancak karnındaki taşlar ağır geldiği için kuyuya düşüverdi ve
boğuldu.
Bunu gören yavrular "Kurt öldü! Kurt öldü!" diye bağırışarak
analarıyla birlikte kuyunun etrafında dans etmeye başladılar.
