# author: Gebrüder Grimm
# source: tbc
# url: https://www.grimmstories.com/tr//grimm_masallari/gul
# note: copyright of translation tbc

## Gül 

Bir zamanlar fakir bir kadının iki oğlu vardı; küçük olanı her gün
ormana gidip odun kesmek zorundaydı. Bir gün çok uzaklara gittiğinde
karşısına küçük bir çocuk çıktı. Eli çok hızlıydı; topladığı odunları
oğlanın evinin önüne götürüp yığdı ve kendisi o anda kayboldu. Oğlan
bunu annesine anlattı, ama kadın inanmak istemedi. Bunun üzerine oğlan
eve bir tek gül getirdi ve bunu o güzel ve küçük çocuğun verdiğini
söyledi, gül açtığı zaman o çocuk yine gelecekmiş! Annesi gülü içi su
dolu vazoya koydu. Bir sabah oğlan yatağından hiç kalkmadı. Annesi gidip
ona baktı ve çocuğunu ölü buldu; yüzünde şirin bir ifade vardı. Ve o
sabah gül açıverdi.
