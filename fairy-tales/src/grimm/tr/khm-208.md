# author: Gebrüder Grimm
# source: tbc
# url: https://www.grimmstories.com/tr//grimm_masallari/meryemin_bardagi
# note: copyright of translation tbc

## Meryem'in Bardağı 

Bir zamanlar bir arabacı vardı. Arabasını şarap fıçılarıyla doldurmuştu;
ancak araba çukura düştü ve adam ne yaptıysa onu çıkaramadı.

Tam o sırada karşısına Meryem Ana çıktı. Zavallı adamın başının dertte
olduğunu görünce ona, "Ben yoruldum, susadım. Bana bir bardak şarap ver
de arabanı çukurdan çıkarayım" dedi.

"Hemen vereyim, ama bardağım yok" diye cevap verdi adam.

Bunun üzerine Meryem Ana, kırmızı çizgili, beyaz bir çiçeği sapıyla
kopardı ki, buna halk ağzında çanak çiçeği deniyordu; çanağa da çok
benziyordu. Onu arabacıya verdi.

Adam onu şarapla doldurdu, Meryem Ana içti. İşte o anda araba çukurdan
çıkıverdi. Arabacı yoluna devam edebilirdi artık.

İşte o çiçeğe bugün bile çanak çiçeği deniyor.
