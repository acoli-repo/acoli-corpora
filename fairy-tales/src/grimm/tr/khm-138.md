# author: Gebrüder Grimm
# source: tbc
# url: https://www.grimmstories.com/tr//grimm_masallari/knoist_ile_uc_oglu
# note: copyright of translation tbc

## Knoist ile Üç Oğlu 

Werrel ile Soest kasabaları arasında Knoist adında bir adam oturuyordu.
Bu adamın üç oğlu vardı: bir tanesi kördü, öbürü kötürümdü, üçüncüsü de
çıplaktı.

Bir gün üçü birden tarlada giderken bir tavşan gördüler. Kör olan
tavşanı vurdu!

Kötürüm yakaladı!

Çıplak olan cebine soktu!

Derken koskoca bir göle vardılar; bu gölde üç tane gemi yüzmekteydi.

Biri devrildi.

Öbürü battı.

Üçüncüsününse dibi yoktu!

Her üç oğlan dibi olmayan gemiye bindi. Derken koskoca bir ormana
vardılar. Bu ormanın içinde koskocaman bir ağaç vardı; bu ağacın üstüne
de büyük bir kilise kurulmuştu.

Bu kilisede sıska bir zangoçla şişko bir rahip, kutsal su dağıtıyordu,
ama öyle hafifçe saçarak değil de, kocaman bir topuzla! Islanmamak ne
mümkün!

Bu sudan kurtulana aşk olsun!
