# author: Gebrüder Grimm
# source: tbc
# url: https://www.grimmstories.com/tr//grimm_masallari/dilbaligi
# note: copyright of translation tbc

## Dilbalığı 

Bulundukları ortamda huzur kalmadığı için balıklar hiç de memnun
değildiler. Hiçbiri diğerleriyle buluşmuyor, keyifleri nasıl isterse
biri sağa, öbürü sola gidiyordu. Bir araya gelmek isteyenlerin önü
kesiliyordu; güçlü olan kuyruğuyla zayıf olanı dövüp kaçırıyor ya da
yutmaya çalışıyordu.

"Bir kralımız olsa ne iyi olurdu; hak ve hukukumuzu sağlardı" diyerek
toplandılar ve aralarında, denizin kabarması halinde en iyi ve en hızlı
yüzüp zorda kalanlara yardım edecek olanı seçmeye karar verdiler.

Sahilde sıralandılar. Turna balığı kuyruğuyla bir işaret verdi, hepsi
aynı anda yüzmeye başladı.

Turna balığı ok gibi ileri atıldı; onunla birlikte zargana, uskumru,
levrek, sazan balığı ve daha ne varsa! Dilbalığı da hedefe ulaşma umudu
içinde onlarla birlikte yüzdü.

Derken bir ses duyuldu: "Turna balığı önde! Turna balığı önde!" diye.

Bu işe canı sıkılan kötü kalpli kara ve fesat dilbalığı, "Kimmiş
önde?" diye bağırdı.

"Levrek! Levrek!" şeklinde geldi cevap.

"Çıplak levrek mi?" diye seslendi kıskanç balık, "Çıplak levrek mi?"

İşte o günden beri çenesini tutması için dilbalığına bir ceza verildi. O
günden beri dilbalığının ağzı hep çarpıktır.
