# author: Gebrüder Grimm
# source: tbc
# url: https://www.grimmstories.com/tr//grimm_masallari/kurbaga_masali
# note: copyright of translation tbc

## Kurbağa Masalı 

**I**

Bir zamanlar ufak bir çocuk vardı; annesi ona her akşamüstü bir kâse
sütle bir parça ekmek verir, o da avluya çıkarak bir yere oturup bunları
yerdi.

Yemeye başlarken duvar aralığından bir kurbağa çıkar ve kafasını süte
sokarak oğlanla birlikte yerdi. O da bundan hoşlanırdı.

Bir gün oğlan kâsesini alıp her zamanki yerine oturdu. Kurbağa
gelmeyince şöyle seslendi:

Kurbağacığım, gebene;
Hemen geliyorum desene!
Süt getirdim bak sana,
Ekmeğini de abana?

Derken kurbağa çıkageldi ve afiyetle yedi. Minnettarlığını da gösterdi;
kendi gizli hazinesinden oğlana bir sürü güzel şey getirdi: parlak
taşlar, inciler ve altın oyuncaklar.

Ancak kurbağa sadece sütü içti, ekmeği bıraktı. Bunun üzerine oğlan
eline kaşığı alarak onunla hafifçe kafasına dokundu ve "Hadi, ekmeği de
ye" dedi.

Mutfakta bulunan annesi onun biriyle konuştuğunu duydu. Kaşığıyla da
kurbağanın başına vurduğunu görünce, eline geçirdiği bir kütükle o
zararsız kurbağanın başına vurarak hayvanı öldürdü.

O günden sonra oğlanda bir değişiklik oldu; kurbağa yaşadığı sürece hem
büyümüş, hem de güçlenmişti. Şimdiyse o güzel ve kıpkırmızı yanakları
soldu ve zayıflamaya başladı.

Aradan çok geçmedi, uğursuz puhu kuşu o gece ötmeye başladı ve
kızılgerdan kuşu ufak dallarla yaprakları toplayarak bir çelenk yaptı;
az sonra da çocuğun cenazesi kalktı.

**II**

Öksüz bir kız şehir surlarında oturmuş iplik eğirmekteydi. Duvar
aralığındandan çıkan bir kurbağa gördü. Öksüz kız hemen boynundaki mavi
ipek eşarbı çıkarıp yere serdi; kurbağa bunu çok sevdi ve üzerinde
oynayıp durdu hep.

Neyse, kurbağa bunu görünce geri döndü. Yanında ufacık bir taç
getirmişti, eşarbın üzerine bıraktıktan sonra yine gitti. Kız tacı alıp
başına koydu; pırıl pırıl parlıyordu, incecik altın tellerle işlenmişti.

Aradan çok geçmeden kurbağa yine çıkageldi; ama tacı göremeyince duvara
tırmandı ve üzüntüden kafasını duvara vuramaya başladı. Vurdu, vurdu,
sonra gittikçe gücünü kaybetti ve ölüp kaldı.

Kız o tacı başına koymayıp da yerinde bırakmış olsaydı kurbağa ona daha
kim bilir ne kıymetli şeyler getirecekti.

**III**

Kurbağa seslendi: Vrak, Vrak!

Çocuk cevap verdi: Gel artık, tembelliği bırak!

Ve kurbağa çıkageldi.

Çocuk, kız kardeşine sordu, "Kırmızı çorapları görmedin mi?"

Kurbağa cevap verdi, "Hayır, ben görmedim. Sen de mi görmedin? Vah, vah
vah!"
