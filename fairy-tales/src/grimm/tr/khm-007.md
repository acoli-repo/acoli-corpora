# author: Gebrüder Grimm
# source: tbc
# url: https://www.grimmstories.com/tr//grimm_masallari/iyi_pazarlik
# note: copyright of translation tbc

## İyi Pazarlık 

Bir köylü ineğini pazara götürerek yedi liraya sattı. Eve dönerken ufak
bir göl kenarından geçiyordu ki, uzaktan kurbağa sesleri duydu: Vırak,
vırak, vırak, vırak.
"Boşuna bağırıyorlar" diye söylendi. "Yedi liraya sattım, sekize
değil." Ama kurbağalar "Vırak, vırak, vırak" da diren' diler.
Su başına geldiğinde onlara seslendi:
"Aptal hayvanlar, inanmıyorsanız bi' daha sayayım" diyerek cebinden
çıkardığı parayı saydı; her yirmi dört kuruş bir lira ediyordu.
Ama kurbağaların hesabı aynıydı: "Vırak, vrak, vırak, vı- rak."
Köylü kızdı. "Yahu bana inanmıyorsanız alın kendiniz sayın" diyerek
paraları suya fırlattı. Ve onlar saysınlar da paraları geri versinler
diye durup bekledi. Akşam oldu, eve gitme zamanı geldi. Kurbağalara yine
öfkeyle seslendi:
"Heey, su sıçanları, dikkafalılar, patlak gözlüler, avazınız çıktığı
kadar bağırıyorsunuz. Hani neredeyse insanın kulakları sağır olacak.
Yine de paramı geri vermediniz, işiniz bitinceye kadar burada durup
bekleyeyim mi yani?" diye bağırdıktan sonra oradan ayrıldı.
Kurbağaların "Vırak, vırak, vırak, vırak" sesleriyle evine kızgın
vardı. Bir süre sonra bir inek satın aldı, onu kesti ve bir hesap yaptı.
Eti parçalara ayırarak satarsa iki inek fiyatı kadar para kazanacaktı;
derileri de cabası!
Ve şehre indi, daha girişte etrafını bir sürü köpek çevirdi. En önde de
büyük bir tazı vardı; hayvan ete sıçradı, onu kokladı ve "Hav, hav,
hav, hav" diye havladı.
"Ne istediğini biliyorum, eti istiyorsun! Veririm, ama benim köye
girmemi sağlarsan."
Köpek "Hav, hav" daha başka bir cevap vermedi.
"Hiç ısırmasan da, arkadaşlarına örnek olsan?"
"Hav, hav."
"Madem ki ısrar ediyorsun, dediğin olsun. Ben seni iyi tanıyorum, ama
kime çalıştığını da biliyorum. Eti veririm, ama üç gün sonra paramı
isterim, tamam mı? Yoksa başın belaya girer. Parayı bana geri getir."
Böyle diyen köylü etin tamamını köpeğe verirken: "Dinle" dedi. "Şimdi
ötekiler de et isteyecek, ama sen benden yana çık."
Aradan üç gün geçtikten sonra köylü:
"Bu akşam parayı cebinde bil" diye kendi kendine söylendi; neşesi
yerindeydi.
Ama kimse gelmedi, kimse para getirmedi.
"Hiç kimseye inanılmıyor ki" diye söylendi; daha sonra sabrı tükendi,
şehirdeki kasabın yanına vararak parasını istedi.
Kasap onun şaka yaptığını sandı, ama köylü:
"Hadi, dalga geçme, paramı istiyorum! Uç gün önce kocaman bir köpek
sana inek eti getirmedi mi sanki?"
Bunun üzerine kasap öyle kızdı ki, eline geçirdiği süpürgeyle köylüyü
dükkanından kovdu.
"Dur hele! Bu dünyada adalet diye bir şey var" diyen köylü doğru
saraya giderek şikayette bulundu.
Onu kralın huzuruna çıkardılar; kralın kızı da oradaydı.
Kral köylüye, "Derdin ne senin?" diye sordu.
"Şey, kurbağalar paramı, köpekler de etimi aldılar, kasap da bana dayak
attı" diyen köylü olanları ayrıntılarıyla anlattı.
Kralın kızı kahkahalarla gülmeye başladı. Kral köylüye:
"Haklı olduğunu söyleyemem, ama kızımla evlenebilirsin, çünkü kendisi
ömrü boyunca hiç gülmedi ve ben hangi erkek onu güldürürse onu damat
olarak alacağım diye söz verdim. Sen şanslıymışsın" dedi.
Köylü, "Ama ben onu istemem, çünkü evimde bir karım var zaten, o bile
bana çok geliyor. O zaman her eve varışımda her köşede birer kadın
duruyormuş gibi gelecek bana" diye cevap verdi.
Kral çok kızdı. "Sen çok saygısızsın" dedi.
Köylü, "Kral hazretleri, bir öküzden çıksa çıksa sığır eti çıkar" diye
cevap verdi.
"Dur" diye karşılık verdi kral. "Sana başka bir ödül vereyim. Hemen
çek git buradan, ama üç gün sonra geri gel, o zaman sana beş yüz lira
ödenecek."
Köylü sarayın dış kapısından çıkarken nöbetçi asker şöyle dedi:
"Sen kralın kızını güldürdün, ödülünü alacaksın."
"Evet, herhalde" diye cevap verdi köylü. "Bana beş yüz lira
verecekler."
"Dinle" dedi nöbetçi, "o paradan bana da biraz ver! Sen o kadar
parayı ne yapacaksın?"
"Hadi hatırın kırılmasın" dedi köylü. "İki yüz lirası senin olsun; üç
gün sonra kralın yanına var, sana o parayı verdirt- sin."
O sırada yanlarında bulunan ve bu konuşmaya tanık olan bir Yahudi
köylüye yaklaşarak ceketinden tuttu:
"Ne şanslı adammışsın! Ben sana o parayı bozayım, yani karşılığında
madeni para vereyim. Büyük parayla ne yapacaksın?"
"Bırak numarayı" dedi köylü. "Üç yüz lira senin olabilir. Bana şimdi
onun karşılığında bozuk para ver, üç gün sonra da kralın huzuruna çıkıp
üç yüz lirayı al."
Yahudi bu işte kârlı çıkacağından ötürü sevinerek değersiz kuruşları
köylüye verdi, çünkü her üç kuruş aslında iki kuruş değerindeydi.
Uç gün sonra köylü kralın huzuruna çıktı. Kral ona "Ceketini çıkar"
dedi. "O cekette beş yüz lira olacak."
Köylü, "Şey" dedi, "o para orda değil artık. Ben onun iki yüzünü
kapıdaki nöbetçi askere hediye ettim, üç yüzünü de madeni para
karşılığında Yahudiye verdim. Yani bana hiç para kalmadı."
Tam bu sırada nöbetçi asker ve Yahudi içeri girerek köylüden
aldıklarının karşılığını istediler, ama onun yerine adamakıllı bir dayak
yediler.
Nöbetçi asker bunu sineye çekti, dayağın tadını almış oldu. Yahudininse
canı yanmıştı:
"Amanın! Bunlar mı bütün para?" diye sızlandı.
Kral köylünün haline güldü ve bütün kızgınlığı geçerek ona:
"Madem ki ödülünü daha eline geçmeden kaybettin, sana onu telâfi
edeyim. Hazine dairesine git, ne kadar para istiyorsan al oradan"
dedi.
Köylü kralın bir dediğini iki etmeden ceplerini alabildiğince parayla
doldurdu. Ondan sonra bir hana giderek orada gereğinden fazla para
ödedi. Yahudi onun peşinden gitmiş ve onun şöyle yakındığını duymuştu:
"Kralın kurnaz hazinedarı bana numara yaptı! Parayı kraldan alsaydım o
zaman cebimdeki parayı bilmiş olurdum, işim şansa kalmazdı. Kral Tanrı
tanımıyor, ben yanına varıyorum, paramı istiyorum, ama onun yerine dayak
yiyorum."
Bu sözleri Yahudiden duyan kral hiddetlendi ve ona gidip köylüyü
getirmesini söyledi.
Yahudi köylünün yanına vararak:
"İşini gücünü bırak, hemen kralın huzuruna çıkacaksın" dedi.
"Böyle gitmem yakışık almaz, önce kendime yeni bir ceket diktireyim;
cebinde o kadar parası olacak bir adam nasıl eski giysilerle oraya
gider?" diye cevap verdi köylü.
Yahudi, köylünün başka ceket giymeden gitmeyeceğini ve geç kalacağı için
de kralın öfkeleneceğini bildiği için ona şöyle dedi:
"Hadi ben sana geçici olarak kendi ceketimi vereyim. Yani insan
arkadaşı için neler yapmaz ki!"
Köylü buna razı olarak Yahudinin ceketini giydi ve onunla birlikte
saraya gitti.
Kral Yahudi tarafından kendisine aktarılan kötü sözleri köylünün yüzüne
vurdu. Köylü:
"Yahudi her zaman yalan söyler, ağzından asla doğru bir laf çıkmaz;
işte bu adam da iddia ediyor ki, ben onun ceketini giymişim güya!"
"Nasıl yani?" diye gürledi Yahudi: "Bu ceket benim değil mi yani?
Kralın huzuruna çıkasın diye arkadaşlık hatırına bunu sana ben vermedim
mi?"
Kral bunu duyunca "Yahudi kesinlikle birimizden birine kazık attı; ya
bana ya da köylüye" diyerek köylüye parasını verdirtti.
Köylü de hem parayı hem de yeni bir ceket kazanmış olmanın sevinciyle:
"Bu defa on ikiden vurdum" diye mırıldanarak evine döndü.
