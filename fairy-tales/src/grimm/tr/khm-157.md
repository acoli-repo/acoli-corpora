# author: Gebrüder Grimm
# source: tbc
# url: https://www.grimmstories.com/tr//grimm_masallari/caliskan_kiz
# note: copyright of translation tbc

## Çalışkan Kız 

Bir zamanlar bir kız vardı; güzeldi, ama tembeldi, düzensizdi. İplik
çekerken öyle hırçınlaşırdı ki, ketende ufacık bir düğüme rastlaşa
onları yere saçar, kumaşı da fırlatır atardı. Neyse, bu kızın çok
çalışkan bir hizmetçisi vardı. Bu kız bir gün yere atılmış düğümleri
toplayarak kendine güzel bir elbise dikti. Tembel kıza genç bir adam
talip oldu. Düğün günü kararlaştırıldı. O akşam çalışkan kız o güzel
elbisesini giyerek neşe içersinde dans etti. Gelin:

Ah, ne güzel dans ediyor bu kız
Güzel elbisesiyle ve de bu ne hız!

Damat bunu işitince ona ne demek istediğini sordu. Bunun üzerine gelin
ona, yerlere fırlatıp saçtığı düğümleri toplayan kızın bunlardan nasıl
elbise yaptığını anlattı. Damat bunu duyunca ve evlenmek üzere olduğu
kızın nasıl tembel; fakir kızınsa ne kadar çalışkan olduğunu anlayınca
düğünü bozdu. Zengin kızla değil de, fakir kızla evlendi.
