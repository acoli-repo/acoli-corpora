# author: Gebrüder Grimm
# source: tbc
# url: https://www.grimmstories.com/tr//grimm_masallari/cucelerin_armagani
# note: copyright of translation tbc

## Cücelerin Armağanı 

Bir terziyle bir kuyumcu birlikte yola çıktılar. Bir akşam güneş
batarken uzaktan bir müzik duyuldu. Bu ses gitgide yükseldi; öyle sıra
dışı ve hoştu ki, tüm yorgunluklarını unutarak adımlarını
hızlandırdılar.

Bir tepeye vardıklarında ay doğmuş ve yükselmişti; bu tepede el ele
vererek bir çember oluşturan kadınlı erkekli cüceler coşkuyla oynayıp
şarkı söylemekteydi. En tatlı şarkıları söylüyorlardı. İki ahbabın
kulağına gelen müzik buradan kaynaklanıyordu.

Dans edenlerin ortasında, onlardan biraz daha iri, renkli bir ceket
giymiş, ağarmış sakalı göğsüne kadar inen yaşlı bir erkek oturmuştu.

İki ahbap hayranlıkla onların dansını izlediler.

Yaşlı adam onlara gelmelerini söyledi, cüceler onlara yol açtı.

Kuyumcu kamburdu ve tüm kamburlar gibi o da biraz atılgandı; öne doğru
yürüdü.

Terzi önce biraz çekindi ve geride kaldı; ama herkesin çok neşeli
olduğunu görünce cesareti ele alarak o da arkadaşının yanma geldi. Sonra
dans eden çember gitgide daraldı.

Derken yaşlı adam ayağa kalkarak belindeki kemerden geniş uçlu bir bıçak
çıkardıktan sonra onu boydan boya biledi ve yabancılara doğru döndü. İki
ahbap korktu, ama daha düşünmeyebile vakit bulamadan yaşlı adam
kuyumcunun saçını ve sakalını çarçabuk kesiverdi. Aynı şey terzinin de
başına geldi. Ama sonra korkuları geçti. Yaşlı adam her ikisinin de
omuzlarını dostça sıvazladı. Bu, her ikisini de kıllarını bile
kıpırdatmadan bu işe razı oldukları için tebrik ettiği anlamına
geliyordu. Sonra yan tarafta yığılı kömürleri parmağıyla işaret ederek
bunları ceplerine doldurmalarını istedi.

İki ahbap bu kömürlerin ne işe yarayacağını bilemeseler de ceplerini
doldurduktan sonra kendilerine yatacak bir yer aradılar.

Vadiye geldiklerinde civardaki kilisenin saati on ikiyi çaldı. O anda
müzik sustu ve her şey ortadan yok oldu. Ay hâlâ tepeyi
aydınlatmaktaydı.

İki ahbap kendilerine bir barınak bulup saman yataklara elbiseleriyle
yattılar. O kadar yorulmuşlardı ki, ceplerindeki kömürleri
unutuverdiler.

Bacaklarına bir şeyler battığı için vaktinden önce uyandılar. Ceplerine
baktıklarında gözlerine inanamadılar; cepleri kömür değil, altın
doluydu! Saçlarıyla sakalları da eskisi gibi gürdü!

Artık zengindiler. Kuyumcu mesleğinden kaynaklanan alışkanlıkla
ceplerini tıka basa kömürle doldurmuştu, yani terziye oranla bir misli
zengindi!

İnsan aç gözlü oldu mudaha fazlasını ister hep! Nitekim kuyumcu terziye
şöyle bir teklifte bulundu: Bir gün daha oyalandıktan sonra akşam
olunca, buradan çıkıp cücelerin yanma vararak yaşlı adamdan daha fazla
mücevher istemek!

Terzi bu işe yanaşmadı. "Bende yeterince altın var, bununla yetineceğim
ve ben memnunun. Önce mesleğimde ustalaşacağım, sonra aklı başında bir
hatun da bulursam bundan iyisi can sağlığı" dedi. Yine de arkadaşının
hatırını kırmamak için bir gün daha kaldı.

Akşam olunca kuyumcu iyice doldurmak üzere yanına bir iki torba alarak
tepeye doğru yollandı. Aynen geçen geceki gibi orada cücelerle
karşılaştı; dans edildi, yenildi içildi. Yaşlı adam yine onun saçını
tamamen kestikten sonra kömür almasını işaret etti.

Adam hiç çekinmedi; ceplerini alabildiğine doldurdu ve sevinçle geri
döndü. Yatağa yattıktan sonra ceketini üstüne çekti.

"Ne kadar batsa da sabaha kadar bu ceremeyi çekerim ben" diye
söylendi. Ertesi sabah çok, ama çok zengin olacağım hayal ederek uyudu.

Gözlerini açar açmaz hemen kalktı ve ceplerine baktı. Ama kömürden başka
bir şey çıkmadığını görünce çok şaşırdı. Ne kadar el attıysa da hep
kömür çıktı.

"Neyse ki, dün gece kazandığım altınım hâlâ duruyor" diye düşündü, ama
sonra o altınların da kömüre dönüşmüş olduğunu görünce dehşet içinde
kaldı. Kömüre bulaşmış eliyle alnına vurduğunda başının kel olduğunu
fark etti; ne saçı kalmıştı ne de sakalı!

Ama talihsizliği bunla kalmadı. Sırtındaki kamburu göğsündekinin iki
katma çıkmıştı! Doymazlığının ve arsızlığının cezasını çekmişti. Bunun
üzerine yüksek sesle ağlamaya başladı.

Onun ağlamasına uyanan iyi kalpli terzi elinden geldiğince arkadaşını
teselli etti. "Ne de olsa sen benim yol arkadaşımsın; benimle kal! Bu
servet ikimize de yeter" dedi.

Ve sözünü tuttu; ama zavallı kuyumcu her iki kamburunu da taşımak
zorunda kaldı ve dazlak kafasını örtmek için de hep bere giydi.
