# author: Gebr√ºder Grimm
# source: tbc
# url: https://www.grimmstories.com/ro//grimm_basme/gasca_de_aur
# note: copyright of translation tbc

## Gasca de aur 

A fost odata un om si omul acela avea trei feciori. Pe cel mai mic
dintre ei il poreclisera Prostila si-l luau in ras si-l umpleau de ocari
ori de cate ori aveau prilejul. Intr-o buna zi, cel mai mare dintre
frati vru sa se duca in padure sa taie lemne si, mai inainte de a pleca,
maica-sa ii puse in traista un cozonac bine rumenit si tare gustos si-o
sticla cu vin ca sa aiba cu ce-si potoli setea si foamea. Si cum ajunse
in padure, flacaul se si intalni cu un omulet batran si tare carunt.
Dupa ce-i dadu binete, omuletul prinse a se ruga de el:
- Mai baiete, da-mi si mie o bucatica din cozonacul tau si lasa-ma sa
sorb o inghititura de vin, ca nu mai pot de foame si sete si ma simt
sleit! Vezi insa ca flacaul se tinea ca-i destept si se rasti la
omulet:
- Da stii ca n-ai pretentii mari!...Pai daca ti-oi da din cozonacul si
din vinul meu, mie ce-mi mai ramane? Vezi-ti de drum si nu mai supara
oamenii cersind!... Si lasandu-l in plata domnului pe omulet, isi vazu
de drum mai departe. Ajunse la locul cu pricina si se apuca imediat de
lucru. Dar in timp ce se caznea sa doboare un copac, loviturile cadeau
anapoda; si ca un facut ii scapa securea din mana si nimeri cu taisul in
brat, de trebui s-o porneasca din nou spre casa, sa-si lege rana. Vezi
ca patania asta i se trasese de la omuletul cel carunt. Cind fu sa plece
la padure cel de-al doilea fecior, maica-sa ii puse-n traista, ca si
celuilalt, un cozonac gustos si o sticla cu vin. Omuletul cel carunt
indata-i iesi in cale si-i ceru si lui o bucata de cozonac si o
inghititura de vin. Dar mijlociul se rasti la el ca si fratele sau cel
mare:
- Ei, asta-i buna!... Pai daca ti-oi da si tie n-o sa-mi mai ramana
nici pe-o masea, asa ca vezi-ti de drum si nu mai supara oamenii
degeaba! Si lasandu-l in plata domnului pe omulet, nici ca se mai
sinchisi de el si-si vazu de drum mai departe. Dar pedeapsa nu intarzie
sa vina: dupa ce izbi de cateva ori cu securea in trunchiul unui copac,
se vatama asa de rau la un picior, ca trebui sa se duca acasa. Vazand ce
se intamplase cu fratii sai, Prostila isi puse in gind sa incerce si el.
Si incepu a se ruga de taica-sau: - Taica, lasa-ma si pe mine sa ma duc
o data in padure la taiat lemne! Si taica-sau ii raspunse:
- N-ai vazut ce au patimit fratii tai de pe urma asta? Lasa-te pagubas,
baiete, ca nu ai tu cap pentru astfel de treburi!... Dar Prostila, nu
si nu, ca el vrea sa se duca. Statui intr-atata, ca pana la urma
taica-sau trebui sa incuviinteze.:
- Ei, atunci du-te! Ca de cate-i patimi, poate-o sa-ti vina si tie minte
la cap! Maica-sa ii dadu si lui un cozonac, dar vezi ca il plamadise
numai cu apa si il copsese in spuza! Si-i mai puse in traista si o
sticla cu bere inacrita!... Cand ajunse praslea in padure, se intalni
si el cu omuletul cel batran si carunt. Dupa ce-i dadu binete, mosneagul
prinse a se ruga de el:
- Mai, flacaias, mai, da-mi si mie o bucata din cozonacul tau si lasa-ma
sa sorb o inghititura de vin din sticla ta, ca nu mai pot de foame si de
sete! Prostila lua aminte la vorbele omuletului si-i raspunse cu
blandete:
- Mosnegelule draga, n-am in traista decat un cozonac copt in spuza si o
sticla de bere acra, dar daca-ti suunt pe plac bucatele astea, n-ai
decat sa te asezi colea langa mine, sa ne ospatam impreuna. Se asezara
ei pe iarba si cand scoase Prostila merindele din traista, odata-mi facu
niste ochi, si cum sa nu faca!- daca vazu dinainte-i un cozonac
galben-galben, de parca ar fi fost plamadit numai cu oua, si daca baga
de seama ca berea se preschimbase in vinul cel mai de soi!... Mancara
ei si baura pana ce se saturara si la sfarsit omuletul zise:
- Fiindca mi-ai dovedit inima buna si din putinul tau esti bucuros sa
imparti cu altii, sa stii ca am sa te fac fericit! Uite, vezi copacul
cel batran de colo? Apuca-te de-l doboara si vei gasi ceva la radacina
lui. Acestea zicand, omuletul isi lua ramas bun si-si vazu de drum.
Prostila dobori copacul si gasi la radacina lui o gasca cu penele numai
si numai de aur.
O lua sub brat si se indrepta cu ea spre hanul unde gandea sa ramana
peste noapte. Hangiul avea trei fete, care, de indata ce vazura gasca,
nu-si mai aflara locul de curioase ce erau. Ardeau de nerabdare voind sa
afle cat mai degraba ce sart are pasarea asta minunata si de soi. Si ar
fi dat tustrele orice, numai sa se aleaga fiecare cu cate o pana de aur.
Fata cea mare privea la gasca cu jind si zicea in sinea ei: "Lasa ca
gasesc eu prilej sa pot smulge o pana." Si cand Prostila iesi afara
pentru o clipa, fata isi lua inima-n dinti si apuca gasca de-o aripa.
Dar vezi dracie: degetele ii ramasera prinse de pene!... Putin dupa
aceea veni si cea mijlocie, cu gand sa smulga si ea o pana de aur. Dar
abia se atinse de sora-sa, ca si ramase agatata de ea. Cand o vazu
venind si pe cea de-a treia, care nutrea si ea acelasi gand, cele doua
surori mai mari strigara la ea:
- Nu te apropia, pentru numele Domnului, nu te apropia!... Dar fata nu
pricepu de ce ii tot strigau surorile ei sa nu se apropie de gasca si
gandea in sinea ei: "Daca ele s-au putut duce, de ce nu m-as putea duce
si eu?" si se repezi spre gasca. Dar abia o atinse pe una dintre
surorile ei, ca si ramase agatata de ea. Astfel, catestrele trebuira
sa-si petreaca noaptea alaturi de zburatoarea cu pene de aur. A doua zi,
Prostila isi lua gasca la subsoara si o porni la drum , fara sa se
sinchiseasca de cele trei fete care erau agatate de ea. Si bietele fiice
ale hangiului trebuia sa o tina tot intr-o fuga dupa Prostila, fie c-o
lua la dreapta, fie c-o lua la stanga, oriincotro il duceau picioarele.
... Cand ajunsera in mijlocul unei campii, numai ce se intalnira cu-n
popa care tocmai trecea si el pe acolo. Zarind popa o asemenea
blestematie, incepu sa strige ca in gura de sarpe:
- Necuviincioaselor, nu va e rusine sa va tineti scai dupa un flacau?
Oare se cuvine sa faceti una ca asta?... Si dupa ce le mustrului in
lege, o apuca pe cea mai mica de mana cu gand s-o opreasca. Dar de
indata ce o atinse, ramase si el agatat si, de voie, de nevoie, trebui
sa alerge si el in rand cu catestrele. Merse ei ce mersera, dar nu prea
mult si in calea lor se ivi dascalul, care se minuna grozav cand il vazu
pe preot alergand cat il tineau picioarele in urma a trei fete...
- Ei, parinte, incotro grabesti asa tare?!... ii striga el. Nu cumva sa
te iei cu altele si sa uiti ca mai avem azi un botez!... Acestea zicand
se repezi la preot sa-l traga de maneca, dar ramase si el agatat... Cum
alergau ei asa toti cinci, agatati unul de altul de parca ar fi fost
insirati pe-o sfoara, numai ce le trecura pe dinainte doi tarani ce
veneau de pe camp, cu sapele pe umeri. Preotul ii stiga de departe,
rugandu-i sa-l scape pe el si pe dascal de pacostea asta. Dar indata
ce-l atinsera taranii pe dascal, ramasera si ei agatati. Ei, comedie
mare, sapte insi se insirau acum dupa Prostila, care zorea cu gasca la
subsuoara!...Mersera ei ce mersera si intr-un sfarsit ajunsera intr-o
cetate mare, unde domnea un imparat care avea o fiica, numai buna de
maritat. Si era fiica imparatului atat de sanchie si de ursuza din fire,
ca nimeni pana atunci n-o putuse face sa rada. Din aceasta pricina
imparatul daduse o pravila in care sta scris ca acela care o va face pe
domnita sa rada, o va lua de sotie. Auzind acestea, Prostila se infatisa
inaintea fetei, cu gasca la subsoara si cu tot alaiul nastrusnic dupa
el. Si cand ii vazu domnita pe toti sapte alergand in urma lui Prostila,
de parca ar fi fost insirati pe-o sfoara, odata izbucni intr-un hohot de
ras, si rase cu atata pofta, ca nu mai fu chip sa se opreasca. Si daca
vazu Prostila ca implinise porunca imparatului, cuteza sa-i ceara fata
de nevasta, asa cum sta scris in pravila. Numai ca imparatului nu-i prea
era pe plac ginerele si nascocea fel si fel de chichite ca sa scape de
el. Pina la urma ii zise ca i-o va da de nevasta pe fie-sa numai atunci
cand ii va aduce pe cineva care sa fie in stare sa bea tot vinul care ar
incapea intr-o pivnita. Prostila se gandi ca omuletul din padure i-ar
putea veni in ajutor cu un sfat de folos. Pori deci intr-acolo si cand
ajunse zari un om care sedea jos , taman pe locul unde doborase copacul,
si parea sa fie tare amarat. Prostila il intreba ce tot are pe inima de
sta catranit si omul raspunse:
- Cum as putea sa fiu altfel daca ma chinuie o amarnica de sete si n-am
cu ce o stinge? Iar de apa, cat ar fi ea de rece, nu ma pot atinge,
pentru ca nu-mi prieste defel! E drept ca adineauri am golit un butoi cu
vin, dar ce inseasmna o picatura la setea care ma frige pe mine? E taman
ca o picatura de apa pe o piatra infierbantata, zau, asa! - Pai daca-i
numai asta, atunci afla ca-mi sta in putinta sa-ti astampar setea, ii
zise Prostila. Hai, fratioare cu mine, si o sa bei pana n-o sa mai
poti!... Il duse apoi in pivnita imparatului si omul nostru se infipse
langa butoaiele cele mari si, luandu-le la rand, bau de stinse, pana ce
incepura a-l durea salele, nu alta... Nici nu trecuse bine ziua si
secase vinul din toate butoaiele. Prostila se duse la curte si-i ceru
din nou imparatului sa-i dea fata de nevasta. Dar ti-ai gasit sa i-o
dea! ...Sadea catranit toata vremea si nu-i venea deloc sa-si marite
odrasla dupa un neispravit ca acesta, caruia toata lumea ii zicea
Prostila. Si ca sa scape de el, il mai puse la o incercare. Cica trebuia
sa gaseasca un om care sa fie-n stare sa manance un munte de paine.
Prostila nu statu mult pe ganduri, ci porni imediat la drum. Cand ajunse
in padure, in acelasi loc unde doborase copacul, zari un om cu o mutra
necajita, care-si tot strangea cureaua peste burta, vaicarindu-se
intruna: - vai de maiculita mea, am infulecat un cuptor intreg de paine,
dar ce-mi poate ajunge doar un cuptoras cand sunt lihnit de foame?!...
Prin burta imi fluiera vantul si trebuie sa-mi strang tot mereu cureaua
ca sa nu cad de-a-n picioarelea!... Auzind acestea, prostila se bucura
tare mult si-i zise:
- Mai, frate-miu, hai de te scoala si vino cu mine , c-o sa-ti dau sa
mananci pana te-i ghiftui!... Ajunsera ei in cetatea imparateasca si ce
sa vezi acolo: din faina care se stransese din intreaga imparatie,
imparatul daduse porunca sa se faca un munte urias de paine. Paduretul
cel hamesit de foame se aseza la poalele muntelui de paine si incepu sa
infulece din el , de parca se bateau turcii la gura lui. Intr-o singura
zi n-avu ce alege din muntele de paine; si cand se lasase seara nu mai
ramasese din el nicio faramita... Daca vazu asta Prostila, ii ceru
pentru a treia oara imparatului sa-i dea fata de nevasta, dar acesta
cauta sa umble si de asta-data cu fofarlica, doar, doar o scapa de el.
Si in cuvinte mieroase il indemna sa-i aduca la curte o corabie atat de
nazdravana, incat sa pluteasca si pe apa si pe uscat.
- Cand te-oi vedea venind cu corabia la curtea palatului, ii mai zise el
voind sa dea vorbelor un anume inteles, sa stii ca nu voi mai avea nicio
pricina de impotrivire si ti-oi da fata de nevasta pe loc.
Prostila porni iar in padure spre locul cu pricina si aici il gasi pe
omuletul cel batran si carunt pe care-l ospatase din putinele lui
bucate. Si batranul, ascultandu-i pasul, ii grai astfel:
- Am mancat si am baut, acum am sa-ti dau si corabia! Acestea toate ti
s-au cuvenit pe drept, fiindca n-am putut sa-ti uit bunatatea si mila pe
care mi le-ai aratat la nevoie. Si omuletul cel batran si carunt ii
darui corabia nazdravana, care, pasamite, plutea si pe apa, si pe uscat.
In clipa cand Prostila i-o aduse pesches imparatului, acesta nu mai avu
ce sa zica - vezi bine ca i se dusesera pe apa sambetei toate
siretlicurile - si-i dadu fata de nevasta. Si se facu o nunta ca-n
povesti; iar dupa moartea imparatului, Prostila urca in scaunul domnesc
si trai in fericire, pana la adanci batraneti, alaturi de nevasta lui.
