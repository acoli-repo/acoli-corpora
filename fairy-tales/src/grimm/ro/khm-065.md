# author: Gebr√ºder Grimm
# source: tbc
# url: https://www.grimmstories.com/ro//grimm_basme/piele_de_magar
# note: copyright of translation tbc

## Piele de magar 

A fost odata ca niciodata; ca de n-ar fi, nu s-ar mai povesti; de cand
facea plopsorul pere si rachita micsunele; de cand se bateau ursii in
coade; de cand se luau de gat lupii cu mieii de se sarutau,
infratindu-se; de cand se potcovea puricele la un picior cu nouazeci si
noua de oca de fier si s-arunca in slava cerului de ne aducea povesti.
De cand se scria musca pe parete,mai mincinos cine nu crede.

A fost odata un imparat si o imparateasa. In casatoria lor ei au trait
ca fratii, si numai o fata au fost facut. Ca si muma-sa, aceasta fata,
din nastere, era cu o stea in frunte. Murind imparateasa, a lasat cu
sufletul la ceasul mortii ei si cu juramant ca imparatul, sotul ei, sa
nu vaduveasca, ci sa ia de sotie pe aceea la care se va potrivi condurul
ei. imparatul o iubea, nevoie mare. Si nici in ruptul capului nu voia sa
se insoare de a doua oara. Un an intreg, intregulet o planse dupa
inmormantarea ei. Sfatul imparatiei, stiind hotararea imparatesei,
lasata cu grai de moarte, se tot tinea de imparat ca sa se insoare, si
mai multe nu. El se tot impotrivea cu fel de fel de cuvinte.

Daca vazu si vazu ca scapare nu este, se lasa si el dupa sfatul
mai-marilor imparatiei. Dete condurul raposatei imparatese si doi
trimisi ai Sfatului imparatesc razbatu tari si cetati, cautand la cine
s-ar potrivi condurul. Nu trecu mult si se intoarsera precum se dusera,
fara nici o isprava. Pasamite, condurul nu se potrivi la nici o fata de
imparat, la nici o cucoana, la nici o jupaneasa, la nici o taranca, ba
chiar la nici o roaba. Imparatul nu mai putea de bucurie de aceasta
intamplare. Condurul sta d-a pururea pe masa in camara imparatului.
Oricine voia sa-l incerce avea toata voia.

Intr-una din zile cand imparatul tinea sfat cu boierii cei mari pentru
trebile imparatiei, iaca si fie-sa ca vine si se juca si se zbenguia
p-acolo prin camara. Trecand si pe langa masa si vazand condurul, il ia
si il incalta; cand, ce sa vedeti d-voastra, cinstiti boieri, parca
fusese d-acolo. Incepu a alerga iara dupa jucarii, ca un copil ce era.
Ea luase condurul fara sa stie al cui este si pentru ce sta pe masa.
Cand vazura boierii una ca aceasta, ramasera inmarmuriti de uimire. Ce
sa faca ei? Hotararea imparatesei era lamurita. Sa nu vaduveasca
imparatul dupa pristavirea ei, ci sa ia pe aceea la care se va potrivi
condurul ei. Sa lase pe imparatul sa vaduveasca pentru ca nu s-a
potrivit condurul la nici o muiere, calca juramantul imparatesei de la
ceasul mortii sale; sa sileasca pe imparatul sa ia de sotie pe fie-sa,
se temea de Dumnezeu. Ce sa faca dar?

Dupa multe chibzuiri, Sfatul imparatiei gasi cu cale ca imparatul n-ar
pacatui de ar lua de sotie pe fie-sa, fiindca asa lasase cu sufletul
imparateasa si pentru ca Dumnezeu chiar oranduise asa, deoarece la
nimeni de pe lume nu se potrivise condurul raposatei. Numaidecat
mai-marii tarii zisera fetei sa se gateasca de nunta.Acum alta nevoie.
Nici fata nu voia sa ia pe tata-sau de sot. Ea zise:
- Unde ati mai auzit, boieri dumneavoastra, batjocura ca aceasta, sa ia
tatal de sotie pe fie-sa.
- Nu te supara, domnita, si nu fii asa tantosa. Are sa curga multa apa
pe garla pana s-ajungi a cunoaste tainele imparatiei ca noi. Si apoi,
raposata maica imparatiei tale, cea atat de vestita in lume de cuminte,
a lasat cu sufletul ca imparatul, tatal tau, sa nu vaduveasca, ci sa se
insoare cu aceea la care se va potrivi pe picior condurul ei.
- Cautati, mai zise fata, si gasiti pe vreauna la care sa se potriveasca
condurul mamei pe piciorul ei.
- Am razbatut, raspunsera boierii, imparatii si cetati, targuri si
catune, am incercat si la bun si la rau, la tinere si la batrane, la
femei de neam si la de cele proaste, pana si la roabe, si la nimeni nu
s-a potrivit. Dumnezeu ne-a aratat pe aceea pe care imparatul nostru
trebuie sa o ia de sotie.

Vazand fata ca n-are incotro, ceru timp de trei zile in care sa se
gandeasca si apoi sa-si dea raspunsul. Si trecand in camara ei, se puse
pe un plans, de sa te fereasca Dumnezeu; varsa niste lacrami cat pumnul
si suspina de sa-i sparga pieptul. Planse ce planse, dara vazu ca de la
plans nu castiga nimic. Se duse deci la dadaca-sa, ii spuse cele
intamplate si ii ceru sfat. Dadaca, dupa ce se gandi si se razgandi, ii
zise sa ceara a i se face trei randuri de haine: unul de aur, altul de
margaritar si al treilea de diamante, si sa spuie ca dupa aceea se va
gati. Cererea ei se indeplini tocmai pe tocmai.

In vremea aceasta, dadaca ii pregati toate cele trebuincioase pentru
fuga. Cand ii aduse hainele, ii mai zise o data sa se gateasca de nunta.
Fata raspunse ca este gata. Boierii ramasera multumiti, auzind raspunsul
fetei; ei crezura ca in cele din urma ea a cunoscut ca trebuie sa se
supuie Sfatului imparatiei. Seara, ii aduse si dadaca cele pentru fuga.
Isi baga hainele cele frumoase ce le capatase in desagi, se imbraca cu o
piele de magar pe care i-o adusese dadaca si fugi. Ascultati, boieri,
cuvantul din poveste; Caci d-aci nainte mai frumos imi este.

Fugind fata imparatului de la curtea tatane-sau, apuca pe cai dosnice,
pe carari neumblate de picior de om. Ea se feri ca sa nu o vaza nimeni,
si fugi si fugi, pana ce iesi din imparatia tatalui sau. Trecand
hotarul, ii mai veni nitica inima. Unde pana aci umbla cu moartea in
san, acum se mai linisti olecuta. Merse ce merse, si ajungand la curtea
imparatului locului aceluia, se puse la poarta cu chip umilit si smerit.
Iara daca iesi bucatareasa si o vazu, i se facu mila de dansa si
induplecandu-se de rugaciunile ei, o primi inauntru. Spuse si
imparatesei ca o fata sarmana si nenorocita a nazuit la curtea
imparateasca si o ruga ca sa o primeasca sa fie gainareasa curtii.
Imparateasa se induiosi cand auzi ca o sirimana nevoiasa cere adapost de
la dansa si porunci ca sa o puie ingrijitoare de gaini; dara ea,
bucatareasa, sa raspunza de dansa.

Fiind sub ascultarea bucataresei, fata de imparat se silea in toate
chipurile sa-i fie pe plac. Unde sa se adune ea cu celelalte slugi din
curte? Unde sa scoata ea un cuvintel de para sau de zazanie? Unde sa
calce ea cuvantul bucataresei si sa se amestece in certurile si
becisniciile celorlalti? Ferit-a Dumnezeu! Ea ingrijea de pasarile din
curtea imparateasca, ca de ale dansei; dupa ce deschidea cotetele, si le
da de mancare, apoi le cuibarea, punea clostile si vedea de pui, mai cu
mila decat clostile. Mancarea si apa, mai cu seama, nu le lipsea
niciodata.

Iara daca ispravea treaba cu gainile, venea pe langa bucatareasa si-i da
si ei ajutor. Toti slujbasii curtii o luau in nume de bine, vazandu-i
vrednicia, si toti aveau mila de ea. Se dusese vestea pana la
imparateasa de harnicia, de barbatia si de curatenia de inima a
gainaresei. Imparateasa ceru sa i se infatiseze ca sa o vaza si dansa.
Smerenia, nevinovatia si sfiala ce baga de seama imparateasa la
gainareasa ii placu. Ea porunci bucataresei sa o ia mai de aproape, spre
a nu cadea in gurile barfitorilor.

Nu trecu mult si imparatul cu imparateasa si cu fiul lor fura poftiti la
nunta la un alt imparat. Ei se dusera. In ziua aceea se ceru si
gainareasa de la bucatareasa cu rugaciune ca sa o lase sa se duca si ea
prin cetate, sa se mai rasufle putintel. Bucatareasa ii dete voie.
Gainareasa se imbraca cu hainele de aur si zicand: "Lumina inainte,
intuneric inapoi, nimeni sa nu ma vaza ce voi face," se duse ca vantul
si, ajungand la nunta, se prinse in hora tocmai langa fiul imparatului.
Acesta cum o vazu, ii cazu tronc! la inima. Se indragosti dupa dansa,
vai de lume! El o intreba a cui fata este, si de unde. Ea ii spuse alte
vorbe. Iara el tot vorbind cu dansa, ii lua un inel si nu mai voi sa i-l
dea.

Cand fu inspre seara, ea, cu grije, iara zise vorbele ce zisese la
venire, si pieri ca o naluca din mijlocul horei. Bucatareasa o certa ca
prea zabovise. Ea isi ceru iertare si se fagadui ca alta dat nu va mai
face asa. Fiul imparatului nu mai putea de inima rea, ca-i scapase asa
bucatica buna. Dupa putin timp, acest imparat fu iarasi poftit la o
nunta de imparat. Fiul imparatului se duse si el cu tata-sau si cu
muma-sa. Gainareasa se ceru si ea de la bucatareasa. si capatand voie se
duse, ca si intai, imbracandu-se in hainele cu margaritare. Se prinse in
hora, iarasi langa fiul imparatului. Pana seara nu juca cu altul, decat
numai si numai cu dansul. Cand dete in amurg, ca si de la rand, ea
pieri. Sa se prapadeasca fiul imparatului de parere de rau ca o
pierduse. Nu-l mai incapea locul. O cauta prin toate partile, dara ia-o
de unde nu e! Se intoarse dara cu inima zdrobita. Un fel de lancezeala
il coprinse. Gainareasa, indata ce se intoarse acasa, iute, iute, se
imbraca iarasi cu pielea de magar, si cauta de gaini cu voie buna si tot
cantand.

Mai trecu ce mai trecu, si iarasi fu chemat imparatul la o nunta a altui
imparat. El se duse iarasi cu fiul sau. Se ceru si gainareasa in ziua
aceea. Dara bucatareasa nu mai voia sa-i dea drumul. Abia, abia, dupa
multe rugaciuni, si cu fagaduinta de a nu se mai cere niciodata, se
indupleca bucatareasa a-i da voie. Se imbraca deci in hainele sale cele
cu diamante, si zicand vorbele cele ce o ascundeau de la ochii
oamenilor, ea se duse si se prinse in hora iarasi langa fiul
imparatului. Acesta, cum o vazu, ii veni inima la loc, fiindca fata cam
intarziase. Fiul imparatului juca ce juca, si tot se uita la dansa,
parca o tot pierdea din ochi. Si in adevar avea si ce vedea. Asa de bine
ii sedea gatita, de parea ca este o zana. Sclipea diamantele de pe dansa
de luau ochii celor ce se uitau la dansa. Fiul imparatului era mandru
nevoie mare! fiindca zana numai cu dansul juca cat tinu hora. Si unde se
rotea pe langa dansa si se ingamfa ca un curcan.

Iara cand fu a da inde seara, gainareasa pieri iarasi ca o naluca. Cand
vazu fiul imparatului ca zana lipseste, atata ii fu. Cazu la grea boala.
Pasamite prinsese lipici. Se adusera toti vracii, toate babele si toti
cititorii de stele; ramasera insa rusinati, caci n-avura ce-i face.
Atunci fiul imparatului spuse ma-sii ca pana n-or gasi pe fata la care
se va potrivi inelul ce-i dete el, nu se va face bine. Muma-sa ruga pe
imparatul sa asculte rugaciunea fiului lor. Iara imparatul porunci sa
umble niste boieri din casa in casa sa incerce inelul, si la ce fata ori
muiere se va potrivi, sa o aduca cu cinste la curtea imparateasca.

Umblara boierii si razbatura toate coltuletele, si ca sa se potriveasca
inelul la cineva, ba. Se intoarsera deci cum s-au fost dus. Sa se dea
fiul imparatului de ceasul mortii, de ciuda, cand auzi una ca aceasta!
in cele mai de pe urma porunci sa se cerceteze si prin curtea
imparateasca. Chema de fata pe toate muierile, slujnicile si roabele.
Toate se grabira a veni. Incerca inelul si la nici una nu se potrivi.
Pasamite pe gainareasa o uitasera toti cu totul. Bucatareasa isi aduse
aminte si spuse imparatesei de dansa.
- Sa vie si ea, sa vie si ea, raspunse imparateasa.

O adusera cu nepusa in masa, caci ei nu-i prea era voia sa se dea la
iveala imbracata in pielea de magar. Dara cine o asculta! Cum o vazura
slugile, se umflara de ras. Ea, cu capul plecat si plina de rusine de
batjocura tutulor slujitorilor, veni si cu sfiala se apropie. Cum ii
puse inelul, parca fu de acolo; si de unde sa nu fie asa!Cum auzi fiul
imparatului ca s-a potrivit inelul, odata rasari ca din somn. Porunci de
o aduse in fata imparatului. Acestuia nu prea ii venea a crede ca
fiu-sau sa fi cazut la boala pentru o asa netrebnica, si cat p-aci era
sa-i oropseasca.

Fiul imparatului si muma-sa cazura cu rugaciune la gainareasa ca sa se
faca cum era la nunta. Dupa mai multe tagaduiri, se indupleca si,
ducandu-se in cocioaba ei, se imbraca si apoi veni sus, imbracata si
frumoasa ca o zana. Imparatul bleojdi ochii la dansa si ramase mult timp
uimit de frumusetea ei. Vazu si el acum ca buna bucatica isi alesese
fiul lui. Atunci imparatul isi scoase stema din cap si o puse in capul
fiului sau; tot asa facu si imparateasa, puind stema sa in capul
gainaresei.

Fiul imparatului o data sari din pat. Pare ca nu mai fusese bolnav de
cand lumea. Atunci gainareasa, dupa staruinta tutulor, isi spuse toata
istoria. Nunta se hotari si imparatul, tatal gainaresei, fu si el
poftit. Acesta cand vazu pe fie-sa la cununie, ramase ca trasnit de
Dumnezeu. El o credea pierita, socotind ca-si facuse seama singura. Apoi
se veselira veselie imparateasca, si traira cat traieste lumea,
bucurandu-se in pace de toate fericirile pamantesti.
Iara eu incalecai p-o sea si v-o spusei dumneavoastra asa.
