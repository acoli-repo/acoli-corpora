# author: Gebr√ºder Grimm
# source: tbc
# url: https://www.grimmstories.com/ro//grimm_basme/ploaia_de_stele
# note: copyright of translation tbc

## Ploaia de stele 

Era odata o fetita careia ii murisera mama si tata si ea ramasese asa de
saraca, incat nu mai avea nicio camaruta unde sa locuiasca, nici un pat
unde sa doarma, in sfarsit, nimic altceva decat hainele de pe ea si
bucatica de paine pe care unii trecatori milosi i-o dadeau din cand in
cand. Ea era insa o fetita buna si credincioasa. si, cum era parasita de
toata lumea, pleca, cu Dumnezeu in gand, pe camp, la voia intamplarii.

La un moment dat se intalni cu un om sarac care-i spuse: "Da-mi si mie
ceva de mancare, sunt mort de foame." Ea ii dadu ultima bucatica de
paine ce-o avea la ea, apoi zise: "Dumnezeu sa te binecuvinteze," si
pleca mai departe. In drum intalni un copil care-i spuse: "Mi-e tare
frig la cap, da-mi ceva sa ma acopar." Fetita nu statu mult pe ganduri,
isi lua caciulita de pe cap si i-o dadu. Si iar aparu un copil
gol-golut, tremurand de frig. ii dadu hainuta ei si pleca mai departe.
Ajunse intr-o padure pe inserat; o femeie sarmana veni la ea si fetita
ii dadu si camasuta pe care o mai avea, gandind: "E noapte, nu ma vede
nimeni, pot sa stau si dezbracata."

Si, cum statea ea asa, deodata vazu deasupra capului o ploaie de stele
care, cand cadeau pe pamant, se prefaceau in monezi de aur. Din cer ii
cazu la picioare o tunica tesuta din fir de aur si un inel pretios. Ea
imbraca tunica, isi puse inelul pe deget, apoi incepu sa adune monedele
de aur; deveni, astfel, foarte bogata si trai apoi in belsug si fericire
toata viata.
