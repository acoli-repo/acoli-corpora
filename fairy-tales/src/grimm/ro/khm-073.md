# author: Gebr√ºder Grimm
# source: tbc
# url: https://www.grimmstories.com/ro//grimm_basme/lupul_si_vulpea
# note: copyright of translation tbc

## Lupul si vulpea 

Lupul se intovarasise cu vulpea, dar prietenia asta nu prea ii convenea
cumetrei roscovane, caci lupul, fiind mai puternic, ii poruncea vulpii
sa faca orice ii trecea prin minte, iar ea trebuia sa se supuna.Vulpea
isi dorea din tot sufletul sa scape de stapanul ei, lupul, dar nu stia
cum sa faca asta.

Intr-o zi, pe cand mergeau prin padure, lupul a spus: Hei, vulpe
roscata, du-te indata sa imi aduci ceva de mancare, ca de nu, te voi
manca pe tine. La aceasta, vulpea i-a raspuns: "Stiu prin apropiere o
gospodarie in care sunt doi miei; daca binevoiesti, putem merge
intr-acolo sa furam unul din ei." Vorbele acesteau l-au uns la suflet
pe lup, asa ca au pornit catre gospodarie si, odata ajunsi acolo, vulpea
a insfacat un miel micut, l-a adus lupului si , apoi, s-a dus in padure,
lasandu-si tovarasul sa se ospateze.

Bietul mielusel striga, insa, inecat de hohote de plans, iar mama lui
l-a auzit si a inceput si ea sa urle din toate puterile.Harmalaia era
atat de mare incat taranul, care stapanea peste gospodarie, a iesit in
fuga din casa pentru a vedea ce se intampla.El a dat peste lup si l-a
batut cu atata incrancenare, incat acesta abia a reusit sa scape cu
fuga. Schiopatand si urland de durere, lupul a ajuns-o din urma pe
vulpe. M-ai sfatuit cum nu se poate mai prost, a spus el; Voiam sa pun
laba si peste celalalt miel, dar taranul m-a vazut si mi-a tras o bataie
sora cu moartea. Vulpea i-a raspuns. Ce sa-ti fac daca esti asa de
lacom? Un singur miel nu iti era de ajuns?

A doua zi , in timp ce mergeau prin padure, lupul cel hulpav a spus din
nou, Hei, vulpe roscovana, adu-mi repede ceva de imbucat ca de nu, am sa
te inghit pe tine. Vulpea i-a zis indata: Stiu o gospodarie in care
nevasta unui taran va coace diseara niste turte; putem sa mergem
intr-acolo si sa ne infruptam cu cateva din ele. Zis si facut. Cei doi
s-au indreptat catre casa gospodinei, vulpea s-a furisat prinprejur si a
inceput sa traga cu ochiul si sa adulmece pana cand a descoperit locul
unde era asezata farfuria cu turte. S-a repezit la ea si a insfacat sase
turte pe care le-a adus lupului. Iata, ti-am adus ceva sa mananci, i-a
zis ea lupului, si apoi si-a vazut de drum catre codru.Lupul a mancat
dintr-o inghititura toate turtele si si-a spus in sinea lui: Hm ,as mai
imbuca un rand din bunatatile astea, asa ca s-a dus catre casa si a
apucat in colti toata farfuria cu turte. Farfuria a cazut insa pe podea
si s-a facut tandari.Lucru asta a facut un zgomot asa de mare incat
gospodina a venit in fuga si, cand l-a vazut pe lup, a inceput sa strige
dupa ajutor. Pe data s-au ivit si alti oameni, care l-au batut cu
ciomegele atat de rau, ca lupul abia a reusit sa scape, alergand in doua
picioare. Urland cu jale si tremurand de durere, lupul a intalnit-o pe
vulpe in padure. Un plan mai prost ca sta nici ca se putea sa ai, a
strigat el, furios, Taranii au pus mana pe mine si mi-au tabacit toata
blana.Vulpea, insa, i-a raspuns: Ce sa-ti fac daca esti asa de lacom? Nu
puteai sa te multumesti cu cele sase turte?

In cea de-a treia zi, lupul, abia mai putand sa paseasca de atata
durere, a spus din nou: Hei, vulpe roscovana, daca nu imi aduci ceva de
imbucat, am sa te mananc cu tot cu coada. Vulpea i-a zis: Stiu un om
care tocmai a taiat niste vite, iar carnea sarata a pus-o intr-un butoi
din pivnita lui. Putem sa mergem si sa i-o furam. Lupul, multumit, i-a
spus: Bine, voi merge cu tine, dar va trebui sa ma ajuti daca nu reusesc
sa scap de unul singur. Asa voi face, a spus vulpea si a pornit inainte,
aratandu-i lupului cararile si cotloanele prin care se ajungea la
pivnita. Odata ajunsi acolo, au gasit butoiul plin de carne gustoasa,
iar lupul s-a repezit de indata sa infulece, gandindu-se: Miam, am o
multime de timp ca sa-mi potolesc foamea inainte de a pleca de aici.
Vulpea gusta si ea cu placere din carne, dar, in acelasi timp, isi lasa
ochii sa iscodeasca in toate partile, sa vada daca nu venea cineva si,
din cand in cand, alerga catre gaura prin care intrasera in pivnita, ca
sa vada daca nu cumva trupul i se umflase de prea multa mancare si mai
putea iesi din prin gaura aceea stramta.

La un moment dat, lupul a zis: Spune-mi si mie, draga vulpita, de ce tot
alergi de colo -- colo si nu ai deloc astampar? Vicleana vulpe i-a
raspuns: Trebuie sa vad daca nu apare vreun om incoace.Ai grija si nu te
indopa prea tare! Lupul, insa, i-a raspuns: Nu voi pleca de aici pana nu
golesc de carne tot butoiul. In timpul acesta, taranul care stapanea
peste casa a auzit zgomotul facut de sariturile vulpii si a intrat in
pivnita.Atunci cand l-a vazut, vulpea a zbughit-o prin gaura intr-o
clipita. Lupul a vrut si el sa o ia la fuga dupa vulpe, dar burta i se
umflase asa de mult de la mancare incat nu mai incapea prin gaura. S-a
chinuit cat s-a chinuit lupul sa scape , dar nu a facut altceva decat sa
ramana intepenit in gaura prin care isi cauta scaparea. Taranul atata
astepta! I-a tras o bataie cu ghioaga lacomului lup pana cand acesta
si-a dat zilele, iar vulpea a alergat voioasa in padure, multumita ca a
scapat de stapanul ei cel hulpav.
