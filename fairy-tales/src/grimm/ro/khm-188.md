# author: Gebr√ºder Grimm
# source: tbc
# url: https://www.grimmstories.com/ro//grimm_basme/iepurele_si_ariciul
# note: copyright of translation tbc

## Iepurele si ariciul 

Intr-o zi frumoasa de toamna, se intalni iepurele si ariciul. De cum
vazu iepurele, ariciul se grabi spre el sa-i dea buna dimineata.

Iepurele ingamfat, se uita de sus la arici si-l intreba:

- Tu ce alergi de zor asa de dimineata?

- Ma plimb -- raspunse politicos ariciul.

- Te plimbi? -- zise razand iepurele. Daca nu ma insel ti-ai putea
folosi picioarele pentru lucruri mai importante decat plimbarea.

Ingamfarea iepurelui il jigni pe arici. Nu ajunge ca s-a nascut cu
picioare strambe, dar iepurele mai si glumeste pe seama lui.

- Stii ceva -- spuse ariciul -- hai sa ne luam la intrecere! Pun pariu
ca te intrec, daca alergam!

- Esti tare glumet -- spuse iepurele. Cum vrei sa ma intreci cand ai
picioarele asa strambe? Dar fie, daca asta vrei. Pe ce punem pariu?

- Pe un ban de aur si o sticla de tuica -- zise ariciul.

Iepurele se uita batos la arici, iti rasuci mustata. Dupa care intinse
laba catre arici si spuse:

- Bine, fie, sa ne intrecem!

- Ei, pai nu-i asa de urgent! Cine a mai vazut asa ceva, sa ma iau la
intrecere cu stomacul gol. Mai intai merg acasa sa mananc ceva, si ne
intalnim peste jumatate de ora.

Iepurele nu spuse nimic, asa ca, ariciul o lua spre casa.

De cum ajunse acasa, striga:

- Femeie, unde esti? Vino degraba, mergem impreuna pe camp!

- La ce treaba? -- intreba femeia arici.

- Am pus pariu cu iepurele ca-l intrec la fuga!

- Vai de capul tau, nenorocitule, cum sa-l intreci tu pe iepure? Ti-ai
pierdut mintile;

- Lasa asta pe seama mea. Hai, fuguta, vino cu mine.

Cum mergeau ei pe camp, ariciul asa grai:

- Vezi aratura asta?

- O vad -- zise nevasta ariciului.

- Acolo vom alerga cu iepurele. Eu alerg intr-o brazda, iepurele
alearga in cealalta brazda. Tu n-ai alta treaba, decat sa stai aici, la
capatul brazdei, iar cand iepurele ajunge aici, tu sa zici: Eu am ajuns
deja!

Femeia dadu din cap ca a inteles, si porni spre capatul araturii.

Ajunse si iepurele:

- Incepem?

- Incepem! zise ariciul.

Iepurele numara:

- Unu, doi, trei si!

Iepurele porni in goana, ariciul abia iti ridica picioarele. Dupa cativa
pasi, se piti in brazda si nici nu mai misca.

Iepurele ajunse la capatul brazdei, dar femeia arici ridica, capul din
brazda si spuse: Eu am ajuns deja. Iepurele ramase mut de uimire, nu-i
venea sa creada ca ariciul a ajuns inaintea lui. Nici nu banuia ca
ariciul il pacali, stiut fiind ca ariciul nu se deosebeste de femeia
arici cu nimic.

- Nu-mi vine sa cred -- zise iepurele. Sa alergam inca o data!

Si fara sa astepte raspunsul o lua la fuga spre celalalt capat al
araturii. Acolo insa il astepta ariciul. Cand ajunse, ariciul il
intampina din nou.

- Inca o data! - striga iepurele, si o lua iar la goana.

- Din partea mea, putem alerga de cate ori vrei -- spuse ariciul.

Iepurele alerga cat il tineau picioarele, de vreo saptezeci de ori, dar
de fiecare data ariciul era acolo inaintea lui. Cand a simtit ca nu-l
mai tin picioarele, se dadu batut. Nu intelegea cum e posibil, dar asta
e. Ii dadu ariciului banul de aur si sticla cu tuica, dupa care se
prabusi la marginea araturii.

Ariciul lua ce castigase, merse la capatul araturii isi lua femeia, dupa
care mersera linistiti acasa. Baura cate un pahar de tuica, si traira
linistiti, dar dupa aceasta intamplare, nici un iepure nu mai face glume
pe seama picioarelor scurte ale aricilor.
