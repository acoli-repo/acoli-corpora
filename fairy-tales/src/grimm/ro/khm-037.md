# author: Gebr√ºder Grimm
# source: tbc
# url: https://www.grimmstories.com/ro//grimm_basme/prichindel
# note: copyright of translation tbc

## Prichindel 

A fost odata un taran sarac si taranul asta sta intr-o seara in fata
vetrei si dregea focul alaturi de nevasta lui care torcea. si-n tacerea
ce se asternuse in odaie se auzi deodata glasul barbatului:
- Ce rau e ca n-avem si noi copii! Casa noastra e atat de pustie si de
trista, pe cata vreme in casele altora e numai forfota si veselie...
- Asta asa-i, raspunse femeia, oftand. De-am avea macar unul singur si
chiar de-ar fi micut cat degetul cel mare de la mana si inca as fi
multumita si l-as iubi din toata inima.
La catava vreme dupa aceea, se intampla ca femeia ramase grea si, dupa
sapte luni, dadu nastere unui prunc. Copilul, cum sa va spun, avea
infatisare omeneasca la fel ca orice copil, numai ca era tare mic, cat
un deget... Dar altfel era bine facut, ca un voinic de-o schioapa.
Parintii nu-si mai incapeau in piele de bucurie si-si ziceau mereu:
- S-a nimerit s-avem un copil taman dupa cum ne-a fost dorinta; flacaul
asta o sa fie bucuria vietii noastre si ne-o fi drag mai mult decat
orice pe lume!

Si din pricina ca era asa micut de statura ii zisera Prichindel.
Copilasul nu ducea lipsa de nimic, dar cu toate ca i se dadea sa manance
din belsug, nu crescu deloc, nici un piculet, ci ramase ca-n ceasul cand
s-a nascut. Dar dupa cum cata la toate cu ochisorii lui vioi si
neastamparati, se vedea cat colo ca era istet nevoie mare si pe ce punea
mana ii iesea din plin, fiind cuminte si indemanatic la toate.
Intr-o zi, taica-sau tocmai se pregatea sa se duca in padure sa taie
niste lemne. si cum ascutea securea, nu stiu cum zise el, mai mult
pentru sine:
- Eh, bine-ar fi fost de-as fi avut pe cineva care sa vina cu caruta
dupa mine!
- De asta nu-ti fie grija, taica, striga Prichindel, ca-ti aduc eu
caruta. si sa stii ca la vremea hotarata sunt cu ea in padure.
Auzindu-l ce zice, taranul incepu sa rada.
- Ei dracie, dau cum ar fi cu putinta o treaba ca asta?! se mira el. Ca
doar esti prea micsor ca sa poti tine haturile...
- Pai asta nu-i nici o piedica, taica. Mama o sa-mi inhame calul, iar eu
o sa ma var in urechea lui si de-acolo o sa-i poruncesc tot timpul
incotro s-o ia.
- Daca zici tu asa, asa sa fie! se invoi taica-sau. O data om putea
incerca...
Cand socoti c-ar fi tocmai timpul potrivit pentru plecare, femeia inhama
calul la caruta si-l aseza pe Prichindel in urechea acestuia.

Si baiatul prinse a striga intruna, indemnand bidiviul: "Hi, hi,
murgule!," ca s-o ia numai incotro trebuia. si calul se indemna la drum
si gonea intins spre padure, de parca ar fi fost condus de un vizitiu
priceput.
Dupa catava vreme, Prichindel ajunse cu caruta la marginea padurii. in
clipa cand fu sa coteasca la capatul unei cararui si-n timp ce striga
din toti rarunchii: "Hi, hi, murgule!" ii iesira in cale doi straini.
- Mai, ce-o mai fi si asta! striga unul din ei, mirandu-se strasnic. Ia
te uita: caruta merge singura, dar cineva trebuie ca mana calul, numai
ca de vazut nu se vede nimeni... Unde o fi carutasul, naiba sa-l ia?!
- Sa stii ca asta nu-i lucru curat! raspunse celalalt. Ia hai sa ne luam
dupa caruta, sa vedem unde are sa se opreasca.
Caruta se afunda in padure si se opri intr-un luminis, taman pe locul
unde era stivuita o gramada de lemne taiate. si de cum il zari pe
taica-sau, Prichindel ii striga:
- Vezi, tata, c-am venit cu caruta, dupa cum ne-a fost vorba? Acu' vino
de ma da jos!
Tata-sau apuca cu mana stanga calul de capastru, in timp ce cu dreapta
il scoase pe Prichindel din urechea calului. Flacaul se aseza vesel pe
un pai, sa se mai hodineasca nitelus. Cand il vazura pe Prichindel, cei
doi straini ramasera incremeniti de uimire si nu mai stiura ce sa spuna.
Dar intr-un tarziu isi venira in fire si unul dintre ei il lua pe
celalalt deoparte si-i sopti la ureche:
- Asculta, fratioare, stii tu cum ne-am pricopsi cu prichindelul asta,
de l-am arata multimii pe la balciuri, in targurile mari? Hai sa vedem
de nu-l putem cumpara, ca buna afacere ar fi...
Se indreptara apoi spre tatal baiatului si, intrand in vorba cu el, ii
zisera:
- Ia asculta, omule, n-ai vrea sa ne vinzi noua prichindelul asta? si sa
n-ai nici o grija, c-o s-o duca mai bine ca acasa.
- Nici prin gand nu-mi trece, raspunse taranul, ca doar un singur copil
am si mi-e drag ca sufletul. Nu-l dau pentru tot aurul din lume!

In aceasta vreme, auzind spusele drumetilor, Prichindel se urca in pripa
pe cutele hainelor lui taica-sau, pana ce-i ajunse pe umeri si-i sopti
la ureche:
- Vinde-ma, tatuca, si nu-ti fie teama, ca ma intorc eu degraba inapoi!
Taica-sau asculta de flacau, ca-l stia istet, si, vanzandu-l celor doi
straini, lua paralute bune pe el.
- Unde vrei sa sezi, ca sa-ti fie mai la indemana? il intrebara ei, dupa
ce se incheie targul.
- Asezati-ma pe palaria unuia din voi, da' asa, mai inspre margine, ca
acolo am loc destul sa ma preumblu si-o sa privesc la locurile pe unde
treceam, fara teama c-am sa pic jos.
Ii facura pe plac omuletului si, dupa ce Prichindel isi lua ramas bun de
la taica-sau, pornira la drum. Mersera ei asa pana incepu a se lasa
amurgul si, dupa o vreme, numai ce-l auzira pe Prichindel ca le striga
cat il tineau puterile:
- Dati-ma jos, dati-ma jos degraba, ca m-au apucat nevoile!
- Ba ramai colo sus unde esti si fa-ti treaba linistit, raspunse omul pe
palaria caruia sedea. Nu te sinchisi de fel, ca n-am sa ma supar pentru
un fleac ca asta; doar se intampla ca si pasarile cerului sa scape cate
ceva pe palaria mea, si ce, ma supar de asta?!
- Nu, nu vreau! striga Prichindel. stiu eu singur ce se cade si ce nu.
Dati-ma repede jos!
Omul isi scoase palaria si-l lasa pe Prichindel pe un ogor, la marginea
cararii ce taia campul. Prichindel incepu sa sara printre brazde si sa
se preumble printre bulgarii de pamant, despicati de taisul plugului. si
deodata, pe nesimtite, se strecura intr-o gaura de soarece, pe care o
dibuise de cum fusese dat jos.
- Noapte buna, boierilor! le arunca Prichindel in bataie de joc... si
mai duceti-va acasa si fara mine...
Dupa ce-o stersese, isi mai radea si de ei! Cei doi pisicheri erau
catraniti rau si alergara intr-acolo, intr-un suflet. Varara un bat in
gaura de soarece ca sa dea de el; scotocira-ncoace, scotocira-ncolo, dar
truda le fu zadarnica. Prichindel se vara tot mai afund si cum intre
timp se intunecase de-a binelea, oamenii trebuira sa se lase pagubasi si
sa-si caute de drum. si ramasera cu punga goala, dar cu sufletul plin de
obida...

Cand Prichindel baga de seama c-au plecat, iesi indata afara din
ascunzatoare.
"Mare primejdie te paste de mergi pe ogor pe intunecimea asta! isi zise
el. Lesne iti poti frange gatul in vreo hartoapa..."
Dar, spre norocul lui, in drum dadu peste o gaoace de melc.
- Slava tie, Doamne, ca am unde sa man peste noapte fara nici o grija!
striga el, bucuros, si se cuibari in gaoace.
Cand era aproape sa-l fure somnul, numai ce auzi doi oameni trecand pe
acolo. si unul din ei zicea:
- Cum am putea face noi ca sa punem mana pe banii si argintaria popii,
ca-i putred de bogat?
- Las' ca te-nvat eu cum! ii raspunse Prichindel, intrerupandu-l din
vorbire.
- Ce fu si asta, frate-miu? striga speriat unul din hoti. Parca am auzit
pe cineva vorbind!
Hotii se oprira pe loc si ascultara cu luare-aminte. Atunci Prichindel
grai iarasi:
- Luati-ma cu voi si n-o sa va para rau, c-o sa va ajut.
- Da' unde esti, ma, omule?
- Cautati cu atentie pe jos, raspunse Prichindel, da' numai inspre
partea de unde mi se aude glasul.

In cele din urma cei doi hoti dadura peste voinicelul nostru si-l
ridicara in sus.
- Bine, ma, nichipercea, te lauzi tu c-ai putea sa ne-ajuti pe noi! Pai
in ce chip anume?
- Ba nu ma laud deloc! si uite cum am sa fac: o sa ma strecor printre
gratiile de fier, in camara popii, si-apoi o sa va dau de-acolo tot ce-o
sa va pofteasca inima.
- Aferim! incuviintara cu bucurie hotii. si acu' hai la treaba, sa te
vedem ce poti!

Cand ajunsera ei la casa popii, Prichindel se strecura in camara si
incepu sa strige cat il tinea gura:
- Ma, vreti sa va dau tot ce e pe-aici?
Hotii se inspaimantara rau si cautara sa-l domoleasca:
- Ci vorbeste, bre, mai incetisor, nu cumva sa trezesti pe cineva!
Dar Prichindel se prefacu ca nu-i intelesese si incepu sa strige cu si
mai multa tarie:
- Ce vreti, ma? Vreti tot ce e pe-aici?
Bucatareasa, care se odihnea in odaia de alaturi, auzind tot ce spusese
flacaul, se ridica in capul oaselor si asculta mai departe cu
luare-aminte.
Cand il auzira racnind, pe hoti ii cuprinse iar frica si, luandu-si
picioarele la spinare, fugira o buna bucata de drum, pe unde se nimeri.
Dar in cele din urma prinsera iar inima si-si zisera ca omuletul e un
ghidus si ca-i place pesemne sa glumeasca in felul asta. Se intoarsera
si-i soptira printre dinti:
- Hai, lasa-te de sotii si arunca afara ceva de pe-acolo!
Atunci Prichindel incepu sa strige din rasputeri:
- Va dau tot ce e pe-aici, da' intindeti numai mainile!
Bucatareasa, care tragea cu urechea, deslusi de data asta fiecare
cuvintel si, sarind din pat, dadu buzna in camara. Auzind lipait de
pasi, hotii o luara la sanatoasa de parca i-ar fi gonit Scaraotchi din
urma.
Slujnica nu se dumerea defel ce se intamplase, si cum orbecaia si nu
deslusea nimic din pricina intunericului, se grabi sa aduca din camera
ei o lumanare aprinsa. Cand veni indarat cu lumina, Prichindel se furisa
in sura, fara ca femeia sa-l fi putut zari. Biata sluga se culca din
nou, socotind ca poate a visat cu ochii deschisi...
Prichindel urca pe gramezile de fan si-si cauta un loc potrivit pentru
culcus. Gandea sa-si odihneasca oasele, cuibarit in patuceanul asta
moale, pana-n revarsatul zorilor, si-apoi sa se reintoarca acasa, la
parintii lui. Dar vezi ca i-a fost harazit sa mai patimeasca si sa mai
treaca prin nenumarate belele, ca multe necazuri si nenorociri trebuie
sa intampine omul pe lumea asta... Cum se crapa de ziua, slujnica se
scula sa dea de mancare la vite. Mai intai intra in sura, de unde lua un
brat de fan, si se nimeri ca tocmai in fanul acela sa-si fi aflat
Prichindel culcusul. Dar flacaiasul nostru era atat de adancit in somn
incat nu prinse de veste si nu se trezi decat cand fu in gura unei vaci,
care-l inghitise o data cu fanul.
- Ah, Doamne, se minuna el, cum de ajunsei in moara asta!?
Dar isi dadu numaidecat seama unde se afla si se feri cu grija, sa nu-l
macine vaca intre masele. Dar in cele din urma se pomeni alunecand in
pantecele vacii.
"Ce intuneric e in incaperea asta! Pesemne ca a uitat sa faca ferestre,
isi zise Prichindel, si d-aia n-are pe unde patrunde soarele... si
barem de-as avea la indemana vreo lumanare, dar de unde sa-ti faci rost
pe aici de asa ceva!"
De altfel adapostul nu-i era catusi de putin pe plac si ceea ce il
supara si mai mult era fanul care venea in gramezi, sporind necontenit,
astfel ca locul cu pricina se stramtora din ce in ce mai mult. De frica,
Prichindel incepu sa strige cat il tinea gura:
- Nu-mi mai dati fan! Nu-mi mai dati fan!

In clipa aceea slujnica tocmai mulgea vaca si auzind glas de om si
nevazand pe nimeni si fiindca recunoscuse ca era tot glasul care o
trezise din somn peste noapte, se inspaimanta intr-atat ca aluneca de pe
scaunel si rasturna laptele, care se risipi pe jos. Alerga ea apoi in
fuga la stapanul sau si-i zise, abia tragandu-si sufletul:
- Valeu, parinte, vaca noastra vorbeste!
- Pesemne ca ti-ai pierdut mintile, femeie!, o infrunta popa. Totusi se
duse in grajd, sa vada ce s-o fi petrecand pe acolo.
Dar de indata ce ajunse in prag, Prichindel incepu sa strige din nou:
- Nu-mi mai dati fan! Nu-mi mai dati fan!
Popa incremeni de spaima si, crezand c-a intrat necuratul in vaca,
porunci sa fie taiata numaidecat. Dupa ce-o taiara, slugile aruncara
burta vacii la gunoi. si Prichindel izbuti cu mare greutate sa-si faca
drum de iesire, ca sa scape de acolo. Dar abia isi scoase capul la
lumina, ca o alta nenorocire se abatu asupra lui. Un lup hamesit de
foame, care se furisase prin ograda in cautarea unei bucaturi, zari
tocmai atunci ceea ce cauta si inghiti pe data toata burta, dintr-o
hapaitura. Dar Prichindel nu-si pierdu curajul.
"Poate c-o fi vreo faptura de inteles lupul asta!," gandi el. si din
bezna in care se afla, incepu sa strige din toate puterile:
- Draga lupusorule, stiu eu un loc unde ai putea gasi un ospat pe
cinste, sa te-nfrupti numai cu bunatati!
- Asa?! si unde e locul cu pricina? intreba lupul.
- in cutare si cutare loc, ii deslusi pe indelete glasul.

Si n-ai alta de facut decat sa te vari in camara printr-o borta din
perete. O sa dai acolo peste ce nici nu gandesti: carnati, slanina si
cozonaci si totul din belsug, sa mananci cat iti pofteste inima!
Dar lupul de unde era sa stie ca Prichindel gandea sa-l duca tocmai la
casa tatalui sau?! Nu se lasa mult rugat si o porni in goana intr-acolo.
Peste noapte se strecura prin borta in camara si incepu sa infulece
bucuros din toate bunatatile. Dupa ce se satura, vru sa-si ia talpasita
tot pe unde venise, dar de mult ce se ghiftuise, i se umflase
burduhanul, incat nu-i mai fu cu putinta sa iasa prin borta.
Pe asta isi bizuise si Prichindel socoteala, din capul locului, si
incepu de indata sa faca o larma strasnica din burta lupului, tipand si
urland cat il tineau puterile.
- Da' mai astampara-te si taci o data, c-ai sa scoli lumea din somn! se
rasti la el lupul.
- Ce-mi pasa, de s-or trezi! raspunse flacaul. De ospatat tu te-ai
ospatat pe indestulate, acum e randul meu sa petrec, si petrec dupa cum
mi-e voia!

Si incepu iar sa strige cat il lua gura. In vremea asta, de atata zarva,
parintii lui Prichindel se trezira din somn si alergara spre camara de
unde venea glasul. Se uitara inauntru printr-o crapatura si, cand vazura
lupul, detera fuga de luara omul, toporul, iar femeia, coasa.
- Ramai tu in urma! zise barbatul catre nevasta-sa in clipa cand se
pregatea sa intre pe usa. Daca nu moare, dupa ce l-oi izbi eu in moalele
capului cu toporul, infige si tu coasa in el si cauta de-i spinteca
burta.
Auzind glasul lui taica-sau, Prichindel incepu sa strige:
- Taica draga, eu sunt aici, in burta lupului!
- Slava Domnului ca ne-am regasit copilul, ca ne e mai drag decat
sufletul!, rosti omul, nemaiincapandu-si in piele de bucurie.
Apoi ii spuse femeii sa lase coasa deoparte, ca nu cumva sa-l vatame pe
Prichindel si, ridicand toporul, il izbi pe lup drept in moalele
capului, de cazu acesta trasnit la pamant. Dupa aceea adusera un cutit
si-o foarfeca si, spintecandu-i burta, il scoasera de acolo pe fiul lor
cel iubit.
- De-ai sti cat de mult ti-am dus grija! zise taica-sau.
- Mult mi-a fost dat sa mai colind si eu prin lume, da' acu', slava
Domnului, pot rasufla in voie, ca mi-e ingaduit sa vad iarasi lumina
zilei!
- Da' pe unde-ai tot umblat, dragu' tatii?
- Mai bine intreaba-ma pe unde n-am fost... Ah, tata, am nimerit mai
intai intr-o gaura de soareci, apoi in pantecele unei vaci si-n cele din
urma am ajuns in burta lupului. Dar de-acu' raman pentru totdeauna cu
voi.
- Iar noi n-o sa te mai vindem nici pentru toate bogatiile din lume!
zisera parintii lui Prichindel si prinsera sa-l sarute si sa-l
dragaleasca.

Il ospatara apoi cu ce aveau ei mai bun in casa si-i facura imbracaminte
noua, ca cea veche se ponosise de cat o purtase pe drumurile cele lungi
si grele.
