# author: Gebr√ºder Grimm
# source: tbc
# url: https://www.grimmstories.com/ro//grimm_basme/regina_albinelor
# note: copyright of translation tbc

## Craiasa albinelor 

Au fost odata doi feciori de imparat, care au pornit sa-si incerce
norocul prin lume. Si feciorii astia au ajuns sa duca o viata atat de
ticaloasa si desarta, ca n-au mai avut indrazneala sa calce pragul casei
parintesti. Si cum trecuse vreme, nu gluma, si nu venise nici o veste de
la ei, fratele lor mai mic, pe care-l poreclisera Prostila, pleca in
cautarea lor.

Dar cand dadu in sfarsit de fratii sai, acestia incepura sa-si bata joc
de dansul:

- Auzi, prostanacul, sa creada c-o sa poata razbi prin lume, cand noi,
mai isteti decat el, n-am prea facut isprava mare! Totusi pornira la
drum catestrei si, tot mergand ei asa, iata ca dadura peste un musuroi
de furnici. Cei doi frati mai varstnici voira pe data sa-l surpe si sa-l
rascoleasca, pentru a vedea cum micile fapturi o vor lua la goana
inspaimantate de moarte. Dar Prostila ii opri, strigandu-le:

- Lasati ganganiile in pace! N-o sa ingadui sa le tulburati linistea!
Pornira ei mai departe si, dupa un cot de deal, dadura peste un lac, pe
luciul caruia inotau o multime de rate. Cei doi frati mai mari se
repezira sa prinda cateva, ca tare ar fi avut pofta sa le friga. Dar
Prostila se impotrivi si de data asta:

- Lasati zburatoarele in pace! N-o sa ingadui sa le ucideti!

Mersera ei mai departe si, intr-o buna zi, numai ca nimerira langa un
roi de albine, aflat intr-o scorbura de copac. Si avea roiul acesta
atata miere, ca se prelingea pe trunchi, de-ai fi zis ca este un
izvoras... Cei doi frati mai mari isi pusera in gand sa dea foc
copacului si sa inabuse albinele, ca sa poata lua mierea. Dar Prostila
se impotrivi cu si mai multa tarie:

- Lasati albinele in pace! N-o sa ingadui sa le dati foc!

In cele din urma, cei trei frati dadura peste un palat si avea palatul
asta grajduri, cate n-ai fi gasit nici in zece palate imparatesti. Si-n
ele se aflau o multime de cai, toti de piatra. Cat despre oameni, nu se
zarea unul pe nicaieri. Strabatura ei toate salile palatului si intr-un
sfarsit se pomenira in dreptul unei usi zavorate cu trei lacate.

Si avea usa asta o ferestruica, taiata taman la mijloc. Cei trei catara
prin ea si ce crezi ca le fu dat sa vada: in fundul unei camere se afla
un mosneag care statea aplecat deasupra unei mese!...

Strigara la el o data, strigara a doua oara, dar mosneagul nu-i auzi.
Mai strigara a treia oara si abia atunci se trezi mosul, descuie
lacatele si se ivi in prag.... Si fara sa spuna o vorba, ii pofti sa se
aseze la masa incarcata cu fel si fel de bunatati.

Dupa ce mancara si baura dupa pofta inimii, mosneagul ii duse in cate un
iatac, ca sa se odihneasca. A doua zi, batranul intra in odaia celui mai
mare dintre frati si, facandu-i semn sa-l urmeze, il duse pana in
dreptul unei mese de piatra. Pe masa asta se aflau scrise trei incercari
care, de-ar fi fost dezlegate, ar fi avut darul sa smulga palatul de sub
puterea blestemului. Prima incercare glasuia astfel: "Sub covorul de
muschi al padurii stau ascunse cele o mie de boabe de margaritar ale
fiicei imparatului, care toate trebuie gasite intr-o singura zi. Daca la
asfintitul soarelui va lipsi macar una dintre ele, cal care s-a
incumetat sa le caute se va preface in stana de piatra!"

Cel mai mare dintre frati porni in padure si cauta toata ziua, dar cand
fu sa apuna soarele, baga de seama ca toata truda i-a fost in zadar si
ca n-a putut sa adune mai mult de o suta de boabe de margaritar. Si
atunci se intampla asa cum sta scris pe tablia mesei: flacaul se prefacu
in stana de piatra!

In ziua urmatoare isi incerca norocul si fratele cel mijlociu, dar nici
lui nu-i merse mai bine. Si oricat se stradui el, nu fu in stare sa
gaseasca mai mult ca doua sute de boabe de margaritar. Si se prefacu si
el in stana de piatra.

Iata ca veni si randul lui Prostila... se apuca el sa caute in desimea
covorului de muschi, dar gasea cu atata anevoie cate un bob de
margaritar, totul mergea atat de incet, ca-l cuprinse deznadejdea.

Si cum nu stia in ce chip s-o scoata la capat, se aseza pe o piatra si
incepu sa planga. Si cum plangea el asa, numai ce i se infatisa craiasa
furnicilor, insotita de cele cinci mii de slujitoare ale sale. Erau
tocmai furnicile pe care flacaul le scapase de la pieire. Nu trecu mult
si micile ganganii izbutira sa adune toate cele o mie de boabe de
margaritar si facura din ele o gramada bunicica.

A doua incercare era mult mai grea: trebuia sa fie scoasa din fundul
lacului cheia de la iatacul domnitei. De indata ce Prostila ajunse la
marginea acului, se ivi inotand un card de rate. Erau tocmai ratele pe
care el le scapase de la pieire. Si lasandu-se in adanc, ele ii adusera
cheia care zacea pe fundul malos al lacului.

Cea de a treia incercare era insa cea mai grea: dintre cele trei domnite
adormite, flacaul trebuia sa o recunoasca pe cea mai tanara si mai
frumoasa.

Ei, dar cum naiba s-o recunoasca, cand semanau catestrele ca picaturile
de apa! Ca doar numai un singur lucru le deosebea: mai inainte de a fi
adormit, fiecare gustase ceva dulce -cea mai mare rontaise o bucata de
zahar, cea mijlocie bause o cescuta cu sirop, iar cea mica luase o
lingurita de miere. "Ei, acu sa te vedem pe unde scoti camasa!" se
gandi Prostila in sinea lui. Si iata ca veni in zbor o albina.

Era chiar regina roiului pe care flacaul o scapase de la pieire. Se roti
ea de cateva ori prin iatac, cerceta pe rand buzele celor trei domnite
adormite si se aseza in cele din urma pe gura aceleia care gustase din
miere. Si astfel putu Prostila sa o recunoasca dintr-o data pe cea mai
tanara si mai fumoasa dintre domnite.

Si numaidecat se risipi vraja, de parca nici n-ar fi fost. Castelul se
smulse din somnul cel adanc si toti acei care fusesera prefacuti in
stane de piatra isi recapatara infatisarea omeneasca.

Prostila o lua de nevasta pe cea mai tanara si mai frumoasa dintre
domnite si, dupa moartea craiului, urca pe scaunul domnesc. Iar fratii
lui mai mari socotira ca nici celalalte domnite nu erau chiar asa de
lepadat si traira cu totii ani multi in belsug si fericire.
