# author: Gebrüder Grimm
# source: tbc
# url: https://www.grimmstories.com/it//grimm_fiabe/il_giovane_gigante
# note: copyright of translation tbc

## Il giovane gigante 

Un contadino aveva un figlio che era grande come un pollice e non
cresceva mai; per anni non era cresciuto neanche di un filo. Un giorno
il contadino volle recarsi nel campo ad arare e il piccolo gli disse:
-Babbo, voglio venire anch'io-. -No- disse il padre -resta qui, là
fuori non servi a nulla e potresti anche perderti.- Allora Pollicino
incominciò a piangere e, per essere lasciato in pace, il padre dovette
portarlo con s‚. Così se lo mise in tasca e quando fu nel campo lo tirò
fuori e lo mise in un solco appena arato. Mentre il piccolo se ne stava
là seduto, ecco arrivare un gran gigante attraverso le montagne. -Vedi
là quel grande mostro?- disse il padre, che voleva spaventare il piccino
perché‚ stesse buono. -Viene qui e ti porta via.- Ma il gigante aveva le
gambe lunghe e arrivò al solco in due passi; ne tirò fuori il piccolo
Pollicino e se ne andò con lui. Il padre se ne stava là senza poter
proferir parola per lo spavento e credeva di avere ormai perduto il suo
bambino e che non l'avrebbe più rivisto per tutta la vita. Ma il
gigante lo prese con s‚ e lo allattò, sicché‚ Pollicino crebbe e divenne
grande e grosso come i giganti. Quando furono trascorsi due anni, il
vecchio andò con lui nel bosco e volle metterlo alla prova dicendo:
-Strappati una bacchetta-. Il ragazzo era già così forte che sradicò da
terra un alberello. Ma il gigante pensò che dovesse fare ancora meglio;
lo prese nuovamente con s‚, lo allattò per altri due anni e quando lo
condusse nel bosco per metterlo alla prova, il ragazzo fu in grado di
sradicare un albero molto più grande. Ma al gigante non bastò ancora; lo
allattò per altri due anni e, quando lo accompagnò nel bosco e gli
disse: -Adesso strappati proprio una bella bacchetta- il giovane sradicò
la quercia più grossa che si schiantò; ma per lui non fu che uno
scherzo. Vedendo questo, il vecchio gigante disse: -Basta così, ormai ti
sei perfezionato- e lo ricondusse al campo dove lo aveva preso. Suo
padre stava arando proprio in quel momento; il giovane gigante gli andò
incontro e disse: -Guardate, babbo, come sono diventato, sono vostro
figlio!-. Il contadino si spaventò e disse: -No, tu non sei mio figlio,
vattene via da me-. -Ma certo che sono vostro figlio! Lasciatemi arare:
so farlo bene quanto voi.- -No, no tu non sei mio figlio e non sai
neanche arare, vattene via!- Ma siccome aveva paura di quell'omone,
lasciò stare l'aratro, si allontanò e si mise da parte sul margine del
campo. Allora il giovane prese l'aratro e ci appoggiò soltanto una
mano, ma con tanta forza che l'arnese sprofondò nel terreno. A quella
vista, il contadino non pot‚ resistere e gli gridò: -Se vuoi arare, non
devi schiacciare così forte, altrimenti farai un brutto lavoro!-. Ma il
giovane staccò i cavalli, tirò egli stesso l'aratro e disse: -Va' pure
a casa, babbo, e di' alla mamma di preparare un gran piatto colmo per
il pranzo; io, intanto, arerò il campo-. Il contadino tornò a casa e
ordinò il pranzo a sua moglie che preparò un bel piatto colmo. Il
giovane, nel frattempo, arò da solo il campo, che era due giornate di
terreno, poi si attaccò agli erpici e, con due alla volta, finì anche di
erpicare. Quand'ebbe finito, andò nel bosco e sradicò due querce, se le
mise sulle spalle e ci mise sopra gli erpici, uno davanti e l'altro
dietro, e così anche i cavalli e portò tutto quanto a casa come se fosse
stato un fascio di paglia. Quando entrò nel cortile, sua madre non lo
riconobbe e domandò: -Chi è quell'omone spaventoso?-. Il contadino
rispose: -E' nostro figlio-. Ma ella disse: -No, non può essere nostro
figlio; uno così grosso non lo abbiamo mai avuto: il nostro era
piccolino! Vattene, non ti vogliamo!-. Ma il giovane tacque, menò i suoi
cavalli nella stalla e diede loro fieno e avena, tutto per bene.
Quand'ebbe finito, andò nella stanza, si sedette sulla panca e disse:
-Mamma, avrei voglia di mangiare, è pronto?-. Ella rispose di sì poiché‚
non osava contraddirlo, e portò due piatti grandi grandi e ben colmi,
che a lei e a suo marito sarebbero bastati per otto giorni. Ma il
giovane se li divorò da solo e chiese se non avesse altro da dargli.
-No- diss'ella -è tutto ciò che abbiamo.- -Per me è stato solo un
assaggio, ma mi occorre molto di più per sfamarmi.- Allora ella uscì e
mise sul fuoco il calderone per il porco, ben pieno e quando fu pronto
lo portò dentro. -Finalmente arriva ancora qualcosina- disse, e mangiò
tutto, ma anche quello non bastò a cavargli la fame. Allora egli disse:
-Babbo, vedo bene che a casa vostra non mi potrò sfamare; se mi
procurerete un bastone di ferro che sia forte e che io non possa
spezzare sulle mie ginocchia, me ne andrò via-. Il contadino se ne
rallegrò; attaccò al carro i suoi due cavalli e si recò dal fabbro a
prendere un bastone così grande e grosso che i due cavalli poterono
trasportarlo a stento. Ma il giovane se lo mise sulle ginocchia e trac!,
lo spezzò in due come se fosse stato un arboscello. Il padre attaccò
quattro cavalli e andò a prendere un bastone così grande e grosso che ci
volevano i quattro cavalli per trasportarlo. Ma il figlio spezzò anche
quello in due pezzi sul ginocchio, lo gettò via e disse: -Babbo, questo
non mi serve, devi attaccare degli altri cavalli e procurarmi un bastone
più forte-. Allora il padre attaccò otto cavalli e andò a prenderne uno
così grande e grosso che ci volevano gli otto cavalli per trasportarlo.
Ma quando il figlio lo prese in mano, ne ruppe subito un pezzo da un
lato e disse: -Babbo, vedo che non potete procurarmi il bastone di cui
ho bisogno; me ne andrò così come sono-. Così se ne andò e si spacciò
per un garzone fabbro. Giunse in un villaggio dove abitava un fabbro, un
uomo avaro che non dava niente a nessuno e voleva avere tutto per s‚.
Egli entrò nella fucina e gli chiese se non avesse bisogno di un
garzone. -Sì- rispose il fabbro; lo guardò e pensò: -Questo è un uomo
capace, lavorerà come si deve e si guadagnerà il pane." Gli chiese:
-Quanto vuoi di salario?-. -Non voglio proprio nulla- rispose egli
-soltanto ogni quindici giorni, quando vengono pagati gli altri garzoni,
ti darò due botte e tu dovrai sopportarle. L'avaro ne fu ben contento,
pensando di risparmiare molto denaro. Il mattino dopo, il garzone
forestiero dovette battere per primo, ma quando il mastro portò la verga
arroventata, al primo colpo il ferro andò in pezzi e l'incudine
sprofondò nel terreno, tanto che non si pot‚ più tirarla fuori. Allora,
l'avaro si arrabbiò e disse: -Ehi, non me ne faccio nulla di uno come
te: batti con troppa forza; cosa vuoi per quell'unico colpo?-. Egli
rispose: -Ti darò soltanto un colpettino e nient'altro-. Alzò il piede
e gli diede una pedata che lo fece volare più alto di quattro carri di
fieno. Poi prese dalla fucina la sbarra di ferro più grossa che trovò,
per servirsene come bastone, e proseguì il suo cammino. Dopo un po'
giunse a una fattoria e chiese al fattore se per caso avesse bisogno di
un caposquadra. -Sì- rispose il fattore -ne ho bisogno: tu sembri un
tipo in gamba, uno che sa cavarsela; quanto vuoi di salario all'anno?-
Egli tornò a dire che non voleva salario, ma che ogni anno gli avrebbe
dato tre botte e lui doveva sopportarle. Il fattore ne fu soddisfatto
perché‚ anche lui era un uomo avaro. Il mattino dopo i servi dovevano
andare nel bosco a far legna; erano già tutti alzati, soltanto il
giovane era ancora a letto. Allora uno gli gridò: -Alzati, è ora; noi
andiamo nel bosco a far legna, tu devi venire con noi-. -Ah- rispose
egli, sgarbato e arrogante -andate pure, tanto ci arrivo prima di tutti
voi insieme.- Allora quelli andarono dal fattore e gli raccontarono che
il caposquadra era ancora a letto e non voleva andare a fare legna con
loro. Il fattore disse che dovevano andare di nuovo a svegliarlo e
ordinargli di attaccare i cavalli. Ma il caposquadra tornò a ripetere:
-Andate pure, tanto ci arrivo prima di tutti voi insieme-. Rimase a
letto ancora un paio d'ore, poi finalmente si alzò, ma prima andò nel
granaio a prendersi una gran quantità di piselli, li fece cuocere e se
li mangiò tranquillamente; poi attaccò i cavalli e andò nel bosco a far
legna. Nei pressi del bosco c'era una gola che egli doveva
attraversare; prima vi fece passare il carro, poi fermò i cavalli, andò
dietro il carro, prese alberi e frasche ed eresse una gran barricata, in
modo che nessun cavallo potesse passare. Quando arrivò al bosco, gli
altri stavano appunto uscendone per tornarsene a casa con i loro carri
carichi. Allora egli disse loro: -Andate pure, io arriverò prima di
voi-. Non si addentrò molto nel bosco, sradicò subito due degli alberi
più grossi, li caricò sul carro e prese la via del ritorno. Quando
arrivò davanti alla barricata, gli altri erano ancora là e non potevano
passare. -Vedete- disse -se foste rimasti con me, sareste comunque
arrivati a casa presto e avreste potuto dormire un'ora in più.- Volle
proseguire, ma i suoi quattro cavalli non riuscivano a farsi largo;
allora egli li staccò, li mise in cima al carro e si mise a tirar da
solo tutto quel carico e riuscì a passare così facilmente come se
tirasse un carico di piume. Quando fu dall'altra parte, disse ai
compagni: -Vedete, ho fatto più in fretta di voi-. E proseguì mentre gli
altri dovettero fermarsi. Ma in cortile prese in mano un albero, lo
mostrò al fattore e disse: -Non è un bel pezzo di legno?-. E il fattore
disse a sua moglie: -Questo servo è in gamba; anche se dorme a lungo
torna prima degli altri-. Il giovane servì il fattore per un anno;
quando fu trascorso e gli altri servi si presero il loro salario, egli
disse che era tempo anche per lui di ricevere ciò che gli spettava. Ma
il fattore aveva paura delle botte che doveva buscarsi e lo pregò di
risparmiarlo; piuttosto sarebbe diventato lui caposquadra e gli avrebbe
lasciato fare il fattore. -No- disse il giovane -non voglio diventare
fattore; sono caposquadra e voglio rimanerlo, ma voglio anche
somministrarti ciò che è stato pattuito.- Il fattore voleva dargli tutto
ciò che si poteva desiderare, ma non servì a nulla: il caposquadra
rispondeva ogni volta di no. Allora il fattore non sapeva più a che
santo votarsi e lo pregò di lasciargli quindici giorni di tempo, per
poter riflettere. Il caposquadra acconsentì. Il fattore riunì tutti i
suoi scrivani perché‚ ci pensassero e gli dessero un consiglio. Quelli
meditarono a lungo e conclusero che si doveva accoppare il caposquadra.
Il fattore avrebbe fatto trasportare delle grosse macine accanto al
pozzo in cortile, poi doveva ordinare al caposquadra di scendere nel
pozzo per pulirlo; una volta in fondo al pozzo gli avrebbero buttato le
macine sulla testa. Al fattore piacque il consiglio, così tutto fu
preparato e le macine più grosse furono poste vicino al pozzo. Quando il
caposquadra vi si calò, rotolarono giù le pietre che picchiarono sul
fondo tanto da far fuoriuscire l'acqua. Credevano in questo modo di
avergli sfondato la testa, ma egli gridò: -Cacciate via i polli dal
pozzo: lassù razzolano nella sabbia e mi gettano i grani negli occhi,
che non ci vedo più-. Allora il fattore gridò: -Sciò, sciò!- e finse di
far scappare i polli. Quando il caposquadra ebbe finito il lavoro,
risalì e disse: -Guardate un po' che bel collare ho addosso!-. Ed erano
le macine che portava intorno al collo. A quella vista il fattore tornò
ad avere paura, poiché‚ il caposquadra pretendeva il suo compenso.
Allora chiese altri quindici giorni di tempo e radunò nuovamente gli
scrivani che gli consigliarono di mandare il caposquadra nel mulino
incantato a macinarvi il grano di notte: nessuno ne era uscito vivo al
mattino. La proposta piacque al fattore; così quella stessa sera mandò a
chiamare il caposquadra e gli ordinò di portare al mulino otto staia di
grano e di macinarle quella notte stessa: ne avevano bisogno. Il
caposquadra andò nel granaio e si mise due staia nella tasca destra, due
nella sinistra e le altre quattro le infilò in una bisaccia che portò
per metà sulla schiena e per metà sul petto, e, così carico, si avviò
verso il mulino incantato. Ma il mugnaio gli spiegò che di giorno poteva
macinare benissimo, ma di notte no, perché‚ il mulino era incantato, e
chi vi era entrato era stato trovato morto al mattino. Egli disse: -Io
me la caverò, andatevene e mettetevi a letto-. Poi entrò nel mulino,
ammucchiò il grano e verso le undici andò nella stanza del mugnaio a
sedersi sulla panca. Dopo un po' che se ne stava là seduto, la porta si
aprì all'improvviso, ed entrò una tavola grande grande, e sulla tavola,
poiché‚ non vi era nessuno che serviva, si disposero da s‚ vino, arrosto
e tanti buoni cibi. Poi si avvicinarono le sedie, ma non venne nessuno,
finché‚ d'un tratto vide delle dita che maneggiavano coltelli e
forchette e mettevano i cibi nei piatti; ma non riuscì a vedere
nient'altro. Dato che aveva fame e vedeva i cibi, si mise a tavola
anche lui e mangiò di gusto. Quando fu sazio e anche gli altri ebbero
vuotato i loro piatti, tutte le candele furono spente all'improvviso,
egli lo vide con chiarezza; quando fu buio pesto gli arrivò in faccia
qualcosa come uno schiaffo. Allora disse: -Se capita ancora una volta,
lo restituisco-. E quando ricevette il secondo schiaffo, colpì anche
lui. Continuò così tutta la notte: non si lasciò spaventare e picchiò a
destra e a manca con decisione. Ma allo spuntar del sole, tutto cessò.
Quando il mugnaio si alzò, andò a cercarlo e si meravigliò di trovarlo
ancora vivo. Egli disse: -Ho ricevuto delle sberle, ma ne ho anche date
e ho mangiato a sazietà-. Il mugnaio si rallegrò e disse che ora il
mulino era libero dall'incantesimo, e in premio gli avrebbe dato molto
denaro. Ma egli disse: -Non voglio denaro, ne ho abbastanza-. Poi si
caricò la sua farina sulle spalle, tornò a casa e disse al fattore che
aveva eseguito l'ordine e che ora voleva il salario pattuito.
All'udire queste parole, il fattore si spaventò ancora di più: era
fuori di s‚ e camminava su e giù per la stanza con il sudore che gli
gocciolava dalla fronte. Allora aprì la finestra per prendere una
boccata d'aria fresca, ma, prima che se ne accorgesse, il caposquadra
gli diede un calcio che lo scaraventò fuori dalla finestra, facendolo
volare per aria, lontano lontano, finché‚ nessuno lo vide più. Allora il
caposquadra disse alla moglie del fattore che la seconda botta toccava a
lei. Ma ella disse: -Ah, no! Non resisterei!- e anche lei aprì la
finestra perché‚ le gocce di sudore le colavano dalla fronte. Allora
egli le diede un calcio, da far volare in aria anche lei e ancora più in
alto di suo marito. L'uomo le gridò: -Vieni da me!-. Ma ella rispose:
-Vieni tu da me, io non posso!-. E così rimasero sospesi in aria senza
che l'uno potesse raggiungere l'altro; e se siano ancora là, non lo
so. Il giovane gigante, invece, prese il suo bastone di ferro e proseguì
il suo cammino.
