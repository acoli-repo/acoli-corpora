# author: Gebrüder Grimm
# source: tbc
# url: https://www.grimmstories.com/it//grimm_fiabe/i_sei_cigni
# note: copyright of translation tbc

## I sei cigni 

Una volta un re cacciava in una gran foresta e inseguiva la selvaggina
con tanto ardore che nessuno del suo seguito riuscì a tenergli dietro.
Infine, non riuscendo a trovare la via del ritorno, si rese conto di
essersi smarrito. D'un tratto vide avvicinarsi una vecchia curva e con
la testa tremante: era una strega. Il re le rivolse la parola dicendole:
-Indicatemi il cammino per attraversare il bosco-. -Oh sì, maestà-
rispose ella -ma a condizione che sposiate mia figlia facendo di lei una
regina, altrimenti sarete costretto a rimanere qui e morire di fame
poiché‚, senza il mio aiuto, non riuscirete mai a uscire dal bosco.- Il
re, al quale era cara la vita, impaurito acconsentì, e si lasciò
condurre dalla fanciulla. Ella era molto bella, ma al re non piaceva, e
non poteva guardarla senza provare un intimo ribrezzo. La strega li
condusse entrambi sulla via che menava al castello e, quando vi
giunsero, il re dovette mantenere la propria parola e sposare la
ragazza. Il re era vedovo e aveva avuto dalla prima moglie sei
maschietti e una bambina, e li amava più di ogni altra cosa al mondo.
Temendo che la matrigna potesse fare loro del male, li portò in un
castello solitario, sito in mezzo a un bosco. La strada per arrivarvi
era così difficile da trovare che egli stesso non l'avrebbe trovata se
una maga non gli avesse dato un gomitolo di filo che, gettato a terra,
si svolgeva da solo e indicava il cammino. Ma il re si recava così
sovente dai suoi cari figlioletti,che la regina finì coll'accorgersene
e, curiosa, volle sapere cosa andasse a fare il re da solo nella
foresta. Riuscì a corrompere i servi e questi le rivelarono il segreto.
Per prima cosa, ella si impossessò del gomitolo con l'astuzia, poi fece
sette piccole camicine e si mise in cammino. Il gomitolo le indicò la
strada e i sei bambini, vedendo arrivare qualcuno, pensarono che si
trattasse del loro babbo e pieni di gioia gli corsero incontro. Allora
ella gettò una camicina su ciascuno, e non appena questa sfiorò il
corpo, essi si trasformarono in cigni e se ne volarono via per la
foresta. La regina se ne andò a casa convinta di essersi liberata dei
figliastri; ma la bambina non le era corsa incontro con i fratelli, e la
matrigna non sapeva della sua esistenza. Il giorno seguente venne il re
ma non trovò nessuno all'infuori della bambina che gli raccontò di aver
visto, dalla sua finestra, volar via i suoi cari fratelli trasformati in
cigni; e gli mostrò le piume che avevano lasciato cadere nel cortile e
che ella aveva raccolto. Il re ne fu molto afflitto, ma non pensò che
fosse stata la regina a compiere il maleficio e, temendo che gli
rapissero anche la bambina, voleva portarla con s‚. Ma ella aveva paura
della matrigna e pregò il padre di lasciarle trascorrere una notte nel
castello del bosco. Quando si fece buio, la fanciulla fuggì
addentrandosi nel bosco. Camminò tutta la notte e anche il giorno dopo
senza mai fermarsi, finché‚ non pot‚ più proseguire, vinta dalla
stanchezza Allora vide una capanna, salì e trovò una stanza con sei
lettini e, non osando coricarsi in nessuno di essi, vi si cacciò sotto,
sdraiandosi sul pavimento per passarvi la notte. Al calar del sole udì
un frullar d'ali e vide sei cigni entrare volando dalla finestra. Essi
si posarono a terra e si soffiarono addosso l'un l'altro, fino a farsi
cadere tutte le piume di dosso; e la pelle di cigno si tolse come una
camicia. La fanciulla li osservò e vide che erano i suoi fratelli;
allora, piena di gioia, sbucò fuori dal letto. Anch'essi si allietarono
nello scorgere la loro sorellina, ma, ben presto, si fecero tristi e
dissero: -Qui non puoi rimanere, questo è un covo di briganti, se
tornano a casa e ti trovano, ti uccideranno-. -Voi non potete
proteggermi?- domandò la sorellina. -No- risposero -soltanto per un
quarto d'ora ogni sera possiamo deporre la nostra pelle di cigno e
riprendere le sembianze umane; ma poi ci trasformiamo nuovamente.- -E io
non posso liberarvi in qualche modo?- chiese la sorellina. -Ah no-
risposero -sarebbe troppo difficile: per sei anni non puoi ridere n‚
parlare e nel frattempo devi cucire per noi sei camicine di astri. Se
pronunci una sola parola, tutto è perduto.- Detto questo, il quarto
d'ora era trascorso e i fratelli tornarono a trasformarsi in cigni. Ma
la fanciulla disse fra s‚: -Voglio liberare i miei fratelli ad ogni
costo, dovesse costarmi la vita-. La mattina dopo andò a raccogliere
astri, andò a sedersi su di un albero alto e si mise a cucire. Non
poteva parlare con nessuno n‚ aveva voglia di ridere: sedeva e non
faceva altro che lavorare. Era già passato molto tempo, quando il re del
paese andò a caccia nel bosco e i suoi cacciatori giunsero all'albero
sul quale la ragazza sedeva e cuciva. Essi le gridarono: -Chi sei? Vieni
giù!-. Ma ella non rispose e si limitò a scuotere il capo. Essi
ricominciarono a chiamarla e la fanciulla gettò loro la sua catenina
d'oro pensando di accontentarli. Ma siccome quelli non la lasciavano in
pace, gettò loro la cintura, e visto che neanche questo servì, le
giarrettiere, e infine tutto ciò che aveva indosso e di cui poteva
privarsi, sicché‚ alla fine rimase in camicia. Ma i cacciatori non erano
soddisfatti, salirono sull'albero, presero la fanciulla e la portarono
al re. Il re le chiese: -Chi sei? Di dove vieni?- e glielo chiese in
tutte le lingue che sapeva, ma ella non rispose e rimase muta come un
pesce. Ella era tanto bella, che egli non aveva mai visto nessuna donna
di pari avvenenza e si innamorò ardentemente. Così l'avvolse nel suo
mantello, la mise sul suo cavallo e la portò al castello. Là le fece
indossare ricche vesti, sicché‚ ella pareva sfolgorare nella sua
bellezza come la luce del giorno, ma non si riuscì a farla parlare. A
tavola il re la fece sedere al suo fianco e fu così colpito dalla
modestia e dalla sua grazia che disse: -Questa sarà la mia sposa, e
nessun'altra al mondo!-. E, dopo qualche giorno, si celebrarono le
nozze. Ma il re aveva una madre cattiva, che non era contenta di quel
matrimonio e parlava male della giovane regina. -Chissà da dove viene
quella ragazzaccia che non sa parlare!- diceva. -Non è degna di un re!-
Dopo un anno, quando la regina diede alla luce il suo primogenito, la
vecchia glielo portò via e le spalmò la bocca di sangue. Poi andò dal re
e la accusò di essere un'orchessa. Ma il re non volle crederle, tanto
grande era il suo amore, e non permise che le torcessero un capello.
Intanto la regina continuava a cucire le sue camicie senza curarsi
d'altro. La seconda volta partorì un altro bel maschietto, e la perfida
suocera usò lo stesso artificio; ma il re non pot‚ risolversi a prestar
fede alle sue parole e disse: -E' muta e non può difendersi, sennò
manifesterebbe la sua innocenza-. Ma quando la vecchia rapì il neonato
per la terza volta e accusò la regina che non disse una parola a propria
discolpa, il re fu costretto a consegnarla al tribunale che la condannò
a morire bruciata viva. Venuto il giorno dell'esecuzione, ecco
trascorso anche l'ultimo giorno dei sei anni durante i quali ella non
aveva potuto n‚ ridere n‚ parlare per poter liberare i suoi cari
fratelli dal potere dell'incantesimo. Le sei camicie erano pronte,
soltanto all'ultima mancava ancora la manica sinistra. Quando la
condussero al rogo, le prese con s‚ e, mentre stavano per appiccare il
fuoco, alzò gli occhi e vide sei cigni giungere a volo per l'aria.
Allora il cuore le balzò in petto dalla gioia e disse fra s‚: -Ah, Dio,
finalmente questo tempo così duro volge alla fine!-. Con un frullar
d'ali, i cigni si posarono accanto a lei, sicché‚ ella pot‚ gettare
loro addosso le camicie: come ne furono sfiorati, le pelli di cigno
caddero ed essi le stettero innanzi sani e salvi; solo il più giovane al
posto del braccio sinistro aveva un'ala di cigno attaccata alla
schiena. S'abbracciarono e si baciarono, poi la regina andò dal re che
stava a guardare attonito. -Carissimo sposo- disse -finalmente mi è
concesso di parlare e posso dirti di essere stata accusata
ingiustamente.- E gli raccontò come la vecchia l'avesse calunniata in
modo esecrabile e tenesse nascosti i suoi tre bambini. Allora furono
mandati a prendere con grande gioia del re, mentre, per castigo, la
cattiva suocera fu legata al rogo e ridotta in cenere. Il re, la regina
e i sei fratelli vissero a lungo felici e contenti.
