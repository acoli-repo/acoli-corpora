# author: Gebrüder Grimm
# source: tbc
# url: https://www.grimmstories.com/it//grimm_fiabe/la_rapa
# note: copyright of translation tbc

## La rapa 

C'erano una volta due fratelli che erano entrambi soldati, ma l'uno
era ricco e l'altro povero. Il povero, per superare il disagio, lasciò
l'uniforme e si mise a fare il contadino. Dissodò e zappò il suo
pezzetto di terra, e seminò delle rape. La semente germogliò e crebbe
una rapa che diventò grande e florida. Ingrossava a vista d'occhio e
non finiva mai di crescere, sicché‚ la si sarebbe potuta chiamare
principessa delle rape; perché‚ mai se n'era vista una simile, n‚ mai
la si rivedrà. Finì coll'essere così grossa che occupava da sola un
intero carro, e ci volevano due buoi per tirarla. E il contadino non
sapeva che cosa farsene, n‚ sapeva se la rapa fosse la sua fortuna o la
sua disgrazia. Infine pensò: "Se la vendi, cosa vuoi mai ricavarne? Se
invece vuoi mangiartela, quelle piccole vanno bene lo stesso; la cosa
migliore è portarla al re e fargliene omaggio." Così la caricò sul
carro, attaccò i due buoi, la portò a corte e la regalò al re. -Che
razza di stranezza è questa?- disse il re. -Di cose bizzarre ne ho viste
tante, ma un simile mostro non lo avevo ancora mai trovato: da che seme
può esser nata? Oppure riesce soltanto a te, e tu sei un favorito della
fortuna?- -Ah no!- disse il contadino -non sono un favorito della
fortuna; sono un povero soldato che, non potendo più campare, ha
attaccato al chiodo l'uniforme e si è messo a coltivare la terra. Ho
anche un fratello che è ricco, e voi, Maestà, lo conoscete bene; io
invece, poiché‚ non possiedo nulla, sono dimenticato da tutti.- Allora
il re s'impietosì e disse: -Ti toglierò dalla miseria e ti farò dei
doni che ti metteranno alla pari del tuo ricco fratello-. Così gli
regalò un mucchio d'oro, campi, prati e greggi, e lo fece così ricco,
che la ricchezza del fratello non era nulla a paragone della sua. Quando
questi venne a sapere quello che il fratello aveva guadagnato con una
sola rapa, l'invidiò e si mise a rimuginare come potesse procurarsi
anche lui una simile fortuna. Ma egli volle fare le cose con maggiore
avvedutezza, prese oro e cavalli e li portò al re, convinto di riceverne
in cambio un dono molto più grande. Infatti se suo fratello aveva
ottenuto tanto per una rapa, cosa non sarebbe toccato a lui per quelle
belle cose! Il re accettò il dono e disse che, in cambio, non avrebbe
saputo dargli cosa più rara e preziosa della grossa rapa. Così il ricco
dovette caricare sul carro la rapa del fratello e portarsela a casa. E
qui non sapeva su chi sfogare la sua ira e la sua collera, finché‚ gli
vennero dei pensieri cattivi e decise di uccidere il fratello. Assoldò
dei sicari che fece appostare in agguato, poi andò dal fratello e gli
disse: -Caro fratello, so di un tesoro nascosto: andiamo a prenderlo
insieme e dividiamocelo-. All'altro l'idea piacque, e lo accompagnò
senza sospettare nulla. Ma come uscirono gli assassini gli si
precipitarono addosso, lo legarono e volevano impiccarlo a un albero. In
quel mentre risuonò da lontano un canto e uno scalpitio, sicché‚ essi,
spaventati, ficcarono in tutta fretta il loro prigioniero nel sacco, lo
issarono su di un ramo e fuggirono. Egli invece là dentro si diede da
fare finché‚ riuscì a bucare il sacco e a mettere fuori la testa. Ma il
viandante non era altri che un giovane scolaro, che cavalcava nel bosco
cantando allegramente la sua canzone. Quando l'uomo in cima all'albero
si accorse che sotto stava passando qualcuno, gridò: -Salute, alla
buon'ora!-. Lo scolaro si guardò attorno, senza sapere donde venisse la
voce, e alla fine disse: -Chi mi chiama?-. E quello rispose dalla cima
dell'albero: -Alza gli occhi! Sono quassù nel sacco della sapienza; in
poco tempo ho imparato tali cose, che a confronto qualsiasi scuola non
val nulla; fra un po' avrò imparato tutto, e allora scenderò e sarò più
sapiente degli altri uomini. Conosco le costellazioni e i segni celesti,
lo spirare di tutti i venti, la sabbia del mare, la cura delle malattie,
le proprietà delle erbe, gli uccelli e le pietre. Se tu fossi qui
dentro, sentiresti che meraviglia viene da questo sacco!-. All'udire
tutto questo, lo scolaro si meravigliò e disse: -Benedetta sia l'ora in
cui ti ho incontrato! Non potrei entrarci anch'io per un po'?-. Ma
quello in cima rispose quasi controvoglia: -Pagando e pregando ti
lascerò venirci un pochino, ma devi aspettare un'ora: c'è ancora un
pezzo che devo imparare-. Dopo avere atteso un po', lo scolaro si
annoiò e lo pregò di lasciarlo entrare nel sacco: la sua sete di
sapienza era troppo grande. Allora quello in cima finse di cedere e
disse: -Perché‚ io possa uscire dalla casa della sapienza, devi
allentare la fune per far venire giù il sacco, così ci entrerai tu-. Lo
scolaro lo fece scendere, slegò il sacco, lo liberò e poi gridò: -Adesso
tirami su in fretta!- e voleva entrare nel sacco dritto in piedi. -Alt!-
disse l'altro -così non va!- Lo prese per la testa, lo mise nel sacco a
gambe in su, lo legò e, con la fune, issò sull'albero il discepolo
della sapienza, facendolo penzolare per aria; poi disse: -Come va,
camerata? Ecco che ti senti già venire la sapienza: è un'ottima
esperienza. Sta' lì tranquillo, finché‚ diventi più furbo-. Poi montò
sul cavallo dello scolaro e se ne andò.
