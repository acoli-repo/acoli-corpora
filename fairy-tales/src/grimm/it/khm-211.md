# author: Gebrüder Grimm
# source: tbc
# url: https://www.grimmstories.com/it//grimm_fiabe/la_verga_di_nocciolo
# note: copyright of translation tbc

## La verga di nocciolo 

Una sera, mentre il Bambino Gesù dormiva nella sua culla, entrò sua
Madre e, contemplandolo con tenerezza, gli disse: "Hai dormito, Figlio
mio? Dormi tranquillo, mentre io vado nel bosco a raccogliere una
manciata di fragole, così le potrai mangiare quando ti sveglierai." Nel
bosco trovò un posto dove crescevano fragole bellissime, ma, mentre si
stava chinando per coglierne una, dall'erba sbucò una vipera.
Spaventata, lasciò la fragola e si mise a correre. Il serpente la
inseguì, ma, come si può immaginare, la Madonna sapeva cosa fare: si
nascose dietro un nocciòlo e rimase immobile fino a quando la vipera non
se ne fu andata. Poi colse le fragole e, tornata a casa, disse: "Allo
stesso modo che questa volta ha protetto me, così d'ora in poi il
nocciòlo proteggerà gli uomini." È per questo che, fin dall'antichità,
un ramo verde di nocciòlo è l'arma migliore contro le vipere, i
serpenti e tutti gli animali che strisciano per terra.
