# author: Gebrüder Grimm
# source: tbc
# url: https://www.grimmstories.com/it//grimm_fiabe/il_bambino_capriccioso
# note: copyright of translation tbc

## Il bambino capriccioso 

C'era una volta un bambino capriccioso che non faceva mai quello che
voleva la mamma. Per questo il buon Dio ne era scontento e lo fece
ammalare, tanto che nessun medico pot‚ salvarlo e presto egli giacque
sul letto di morte. Quando fu adagiato nella fossa e coperto di terra,
d'un tratto spuntò fuori il suo braccino e si tese in alto; lo misero
dentro e tornarono a coprirlo di terra fresca, ma era inutile: il
braccino continuava a tornare fuori. Allora la madre stessa dovette
andare alla tomba, e batterlo sul braccino con una verga; quando l'ebbe
fatto il braccino si ritrasse e il bimbo ebbe finalmente pace sotto
terra.
