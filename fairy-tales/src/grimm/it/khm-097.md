# author: Gebrüder Grimm
# source: tbc
# url: https://www.grimmstories.com/it//grimm_fiabe/acqua_della_vita
# note: copyright of translation tbc

## L'acqua della vita 

C'era una volta un re che era ammalato, e più nessuno ormai credeva che
potesse vivere ancora. I suoi tre figli, che erano molto addolorati,
scesero a piangere nel giardino del castello. Là incontrarono un vecchio
che domandò loro il perché‚ di tanto dolore. Gli raccontarono che il
padre era così ammalato che presto sarebbe morto, poiché‚ nulla poteva
giovargli. Il vecchio disse: -Io conosco un rimedio: l'acqua della
vita; se la beve, guarirà. Ma è difficile da trovare-. Il maggiore
disse: -La troverò-. Andò dal padre ammalato e gli domandò il permesso
di andare a cercare l'acqua della vita, poiché‚ solo quella poteva
salvarlo. -No- rispose il re -è troppo pericoloso, piuttosto preferisco
morire.- Ma il giovane lo pregò tanto, che alla fine egli acconsentì. In
cuor suo però il principe pensava: "Se procuro l'acqua, divento il
prediletto ed erediterò il regno." Così si mise in cammino e, dopo aver
cavalcato per un po', vide sulla strada un nano che lo chiamò e gli
disse: -Dove vai così di fretta?-. -Razza di omiciattolo- disse il
principe con fare altezzoso -non hai bisogno di saperlo!- E proseguì. Ma
il nano era andato in collera e gli aveva scagliato una maledizione.
Infatti il principe finì in un burrone e più andava avanti, più si
stringevano le montagne, e alla fine il sentiero si fece così stretto
che egli non pot‚ più avanzare di un passo, n‚ gli era possibile voltare
il cavallo o scendere di sella, e restò là imprigionato. Nel frattempo
il padre ammalato lo attendeva, ma egli non tornava mai. Allora il
secondo figlio disse: -Andrò io a cercare l'acqua-. E pensava tra s‚:
"Mi sta proprio bene: se mio fratello è morto, il regno tocca a me."
Il re da principio, non voleva lasciare andare neanche lui, ma finì col
cedere. Il principe se ne andò per la stessa strada e incontrò anche lui
il nano, che lo fermò e gli chiese: -Dove vai così di fretta?-. -Razza
di omiciattolo- disse il principe -non hai bisogno di saperlo!- e, pieno
di arroganza, proseguì il suo cammino. Ma il nano lo maledisse e
anch'egli finì in un burrone, come l'altro fratello, senza poter
andare n‚ avanti n‚ indietro. Questo succede a chi è superbo. Dato che
neanche il secondo figlio tornava, il più giovane volle andare anche lui
a cercare l'acqua, e il re dovette lasciarlo andare. Quando incontrò il
nano, e questi gli domandò: -Dove vai così di fretta?- egli rispose:
-Cerco l'acqua della vita, perché‚ mio padre è ammalato e sta per
morire-. -Sai dove trovarla?- -No- rispose il principe. -Allora te lo
dirò io, poiché‚ ti sei comportato bene con me. Zampilla da una fonte
che si trova in un castello incantato; per potervi entrare, ti do una
verga di ferro e due pagnottine. Con la verga batti tre volte al portone
di ferro del castello, e si spalancherà. All'interno ci sono due leoni
con le fauci aperte, ma se tu getti loro il pane si placheranno. Allora
corri a prendere l'acqua della vita prima che scocchino le dodici,
altrimenti il portone si richiude e tu resti imprigionato.- Il principe
lo ringraziò, prese la verga e il pane, andò e trovò tutto quanto
proprio come aveva detto il nano. Il portone si spalancò al terzo colpo
di verga; dopo avere ammansito i leoni, egli entrò nel castello e giunse
in una bella sala: là c'erano dei principi stregati, ed egli tolse loro
gli anelli dal dito; poi c'erano anche un pane e una spada ed egli li
prese e li portò via. Più avanti trovò una stanza dove c'era una bella
fanciulla, che si rallegrò vedendolo, lo baciò e disse che egli l'aveva
liberata e doveva avere tutto il suo regno e se fosse tornato entro un
anno, avrebbero celebrato le nozze. Poi gli disse dove si trovava la
fonte con l'acqua della vita; ma doveva sbrigarsi ad attingerla prima
che scoccassero le dodici. Proseguì finché‚ giunse in una stanza dove si
trovava un bel letto appena fatto; e, siccome era stanco, volle prima
riposarsi un po'. Si distese e si addormentò; e quando si svegliò
stavano suonando le undici e tre quarti. Allora si alzò in piedi tutto
spaventato, corse alla fonte, riempì d'acqua un bicchiere che era lì
vicino e si affrettò ad andarsene. Stava uscendo dal portone di ferro
che suonavano le dodici; e il portone si chiuse con tanta violenza, che
gli portò via un pezzo di calcagno. Ma egli era contento di essere
riuscito a prendere l'acqua della vita; si mise in cammino verso casa e
passò nuovamente accanto al nano. Questi, vedendo la spada e il pane,
disse: -Hai guadagnato un bel tesoro! Con la spada puoi sconfiggere
interi eserciti, e il pane non finisce mai-. Ma il principe non voleva
tornare a casa dal padre senza i suoi fratelli, e domandò: -Caro nano,
puoi dirmi dove sono i miei due fratelli? Sono andati alla ricerca
dell'acqua della vita prima di me, e non hanno più fatto ritorno-.
-Sono prigionieri fra due monti- rispose il nano. -Li ho stregati in
questo modo a causa della loro superbia.- Allora il principe lo supplicò
tanto, finché‚ il nano finì col liberarli, ma disse ancora: -Guardati da
loro: hanno il cuore malvagio-. Quando giunsero i fratelli, egli si
rallegrò e raccontò loro tutto ciò che gli era accaduto: aveva trovato
l'acqua della vita e ne aveva riempito un bicchiere; aveva liberato una
bella principessa, che lo avrebbe aspettato per un anno, poi sarebbero
state celebrate le nozze ed egli avrebbe ottenuto un grande regno. Poi
se ne andarono insieme a cavallo e capitarono in un paese dove c'erano
guerra e carestia; il re credeva già di essere condannato a morire nella
miseria. Allora il principe andò da lui e gli diede il pane con il quale
nutrì e saziò l'intero regno; poi gli diede anche la spada con la quale
il re pot‚ abbattere gli eserciti dei suoi nemici e pot‚ vivere in pace.
Allora il principe riprese il suo pane e la sua spada, e i tre fratelli
proseguirono il viaggio. Ma giunsero in altri due paesi dove regnavano
guerra e carestia, e il principe diede, ogni volta, al re il suo pane e
la sua spada, e così salvò i tre regni. Poi si imbarcarono su di una
nave e presero il largo. Durante il viaggio, i due maggiori parlarono
fra loro e dissero: -Il più giovane ha trovato l'acqua della vita, e
noi no; così nostro padre gli darà il regno che spetta a noi, e così ci
toglierà la nostra fortuna-. Allora pensarono di vendicarsi e si misero
d'accordo sul modo di rovinarlo. Aspettarono che fosse addormentato
profondamente e presero l'acqua della vita, vuotandogli il bicchiere e
riempiendolo con amara acqua di mare. Quando arrivarono a casa, il più
giovane portò il bicchiere al re ammalato, perché‚ bevesse e guarisse.
Ma il re aveva appena bevuto un sorso dell'amara acqua di mare, che la
sua condizione si aggravò. E, mentre si lamentava, arrivarono i due
fratelli maggiori e accusarono il più giovane dicendo che aveva voluto
avvelenare il padre; essi invece gli avevano portato la vera acqua della
vita: e gliela porsero. L'aveva appena assaggiata, che subito egli
sentì il suo male sparire, e tornò a essere forte e sano come in
gioventù. Poi i due fratelli andarono dal minore, lo derisero e dissero:
-Hai trovato l'acqua della vita? La fatica è stata tua, mentre la
ricompensa è nostra; avresti dovuto tenere gli occhi aperti: te
l'abbiamo presa sul mare, mentre dormivi. Fra un anno uno di noi due si
prenderà la tua bella principessa; ma guardati bene dal parlare con il
babbo, tanto non ti crederebbe, e se dici una sola parola perderai anche
la vita; se taci, invece, ti faremo grazia-. Ma il vecchio re era in
collera con il figlio minore, e credeva che avesse cercato di ucciderlo.
Perciò radunò la corte e sentenziò che doveva essere ucciso segretamente
con un colpo di fucile. Un giorno il principe parti per la caccia senza
sospettare nulla, e il cacciatore del re dovette accompagnarlo. Quando
furono soli nel bosco, il cacciatore aveva un'aria così triste che il
principe gli disse: -Che hai, mio caro?-. Il cacciatore rispose: -Non
posso dirlo, ma devo farlo-. Disse il principe: -Orsù, dimmi cosa c'è;
ti perdonerò-. -Ah!- disse il cacciatore. -Devo uccidervi: me l'ha
ordinato il re!- Allora il principe si spaventò e disse: -Caro
cacciatore, lasciami vivere, io ti do le mie vesti regali, tu, in
cambio, dammi il tuo brutto vestito-. Il cacciatore disse: -Lo farò
volentieri, non avrei potuto sparare contro di voi-. Allora il
cacciatore prese i vestiti del principe, il principe quelli del
cacciatore, e si addentrò nel bosco. Dopo qualche tempo, giunsero al
vecchio re tre carri carichi d'oro e di pietre preziose per il figlio
minore: li mandavano i tre re ai quali il principe aveva prestato il
pane per sfamare il popolo e la spada per sconfiggere i nemici. Il re ne
fu addolorato e pensò che suo figlio poteva forse esser stato innocente,
e disse ai suoi: -Ah, se fosse ancora vivo! Come mi dispiace di averlo
fatto uccidere!-. -Allora ho fatto bene!- disse il cacciatore. -Mi è
mancato il coraggio di ucciderlo- e raccontò al re com'erano andate le
cose. Il re si rallegrò e fece bandire in tutti i regni che suo figlio
poteva tornare e che sarebbe stato il benvenuto. La principessa intanto
aveva fatto costruire davanti al suo castello una strada tutta
splendente d'oro e aveva detto ai suoi domestici: il cavaliere che
l'avesse percorsa tutta diritta verso di lei era il vero sposo, e
dovevano lasciarlo entrare; chi invece avesse cavalcato a lato della
strada non era quello vero, e non dovevano lasciarlo entrare. Quando il
tempo fu quasi trascorso, il maggiore pensò di affrettarsi e di andare
dalla principessa presentandosi come il suo liberatore; così l'avrebbe
avuta in moglie e ne avrebbe ottenuto il regno. Partì dunque a cavallo,
ma quando giunse davanti al castello e vide la bella strada dorata,
pensò: "Sarebbe un peccato, passarci sopra a cavallo!." Così deviò
verso destra e cavalcò a lato della strada. Ma quando arrivò davanti al
portone, gli dissero che egli non era il vero sposo e che doveva
andarsene. Poco dopo si mise in viaggio il secondo principe, e quando
arrivò alla strada d'oro, e il cavallo ci aveva già messo un piede,
pensò: "Sarebbe un peccato, potrebbe rovinarsi!." Così deviò verso
sinistra e cavalcò a lato della strada. Ma quando giunse davanti al
portone, gli dissero che egli non era il vero sposo e che doveva
andarsene. Quando l'anno fu trascorso, il terzo principe, pensò di
lasciare il bosco e di recarsi dall'amata, per dimenticare il suo
dolore presso di lei. Perciò si mise in cammino e pensò sempre a lei, e
avrebbe già voluto esserci; e la strada d'oro non la vide neanche. Il
suo cavallo ci passò proprio in mezzo; e quando egli arrivò al portone
gli aprirono, e la principessa lo accolse con gioia e lo chiamò suo
liberatore e signore del regno. Così si celebrarono le nozze con gran
gioia. Dopo le nozze, ella gli raccontò che suo padre lo invitava a
recarsi presso di lui e che lo aveva perdonato. Allora egli andò e gli
raccontò tutto: che i fratelli lo avevano ingannato e che egli aveva
taciuto. Il vecchio re voleva punirli, ma essi si erano messi in mare e
avevano preso il largo; e non tornarono mai più.
