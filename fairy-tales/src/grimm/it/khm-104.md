# author: Gebrüder Grimm
# source: tbc
# url: https://www.grimmstories.com/it//grimm_fiabe/i_fedeli_animali
# note: copyright of translation tbc

## I fedeli animali 

C'era una volta un uomo che aveva poco denaro, e con quel poco che gli
rimaneva se ne andò in giro per il mondo. Giunse in un villaggio dove i
fanciulli correvano tutti insieme, gridando e facendo chiasso. -Che cosa
state facendo, ragazzi?- domandò l'uomo. -Abbiamo preso un topo-
risposero quelli. -Ora lo facciamo ballare, guardate che divertimento!
Come saltella!- Ma all'uomo il povero animaletto faceva pena, perciò
disse: -Lasciate andare il topo, ragazzi, in cambio vi darò del denaro-.
Egli diede loro dei soldi e quelli liberarono il topo che corse, più in
fretta che pot‚, a rifugiarsi in un buco. L'uomo proseguì il suo
cammino e giunse in un altro villaggio dove dei ragazzi avevano preso
una scimmia e la costringevano a ballare e a fare capriole; ridevano e
non davano pace all'animale. Anche a essi l'uomo diede del denaro
perché‚ liberassero la scimmia. Infine egli giunse in un terzo villaggio
dove dei ragazzi facevano ballare un orso e, quando l'animale
brontolava, essi si divertivano ancora di più. Anche questa volta
l'uomo lo fece liberare e l'orso, felice di potersene andare,
trotterellò via. Ma l'uomo aveva ormai speso tutto quel poco denaro che
gli restava e non aveva più un centesimo in tasca. Allora disse fra s‚:
-Il re ha tanto denaro che non usa nella sua camera del tesoro; non puoi
morire di fame, perciò ne prenderai un po' del suo e quando ne
guadagnerai dell'altro, lo rimetterai a posto-. Si introdusse allora
nella camera del tesoro e prese un po' di denaro, ma nell'uscire fu
sorpreso dai fedeli del re che lo accusarono di essere un ladro e lo
condussero davanti alla corte. Così fu condannato a essere rinchiuso in
una cassa che doveva essere gettata in mare. Il coperchio della cassa
era pieno di buchi perché‚ potesse entrarvi aria, e gli diedero pure una
brocca d'acqua e una forma di pane. Mentre navigava sull'acqua, pieno
di paura, udì la serratura cigolare, stridere e scricchiolare; di colpo
la serratura cedette, il coperchio si sollevò, ed ecco apparire il topo,
la scimmia e l'orso: erano stati loro ad aprire la cassa, volevano
soccorrerlo poiché‚ li aveva aiutati. Ora però non sapevano che cosa
fare e si consigliarono l'un l'altro. In quella arrivò galleggiando
sull'acqua una pietra bianca che sembrava un uovo rotondo. Allora
l'orso disse: -Viene proprio a proposito: è una pietra magica, colui al
quale appartiene può desiderare qualsiasi cosa-. Allora l'uomo afferrò
la pietra e quando l'ebbe in mano desiderò un castello con giardino e
scuderia e, non appena ebbe formulato il desiderio, subito si trovò nel
castello con giardino e scuderia, e ogni cosa era così splendida che non
finiva più di meravigliarsi. Dopo qualche tempo, passarono di lì dei
mercanti. -Guardate un po'- esclamarono -che splendido castello;
l'ultima volta che siamo passati per di qua c'era soltanto della
sabbia.- Siccome erano curiosi, entrarono e chiesero all'uomo come
avesse fatto a costruire tutto così in fretta. Egli rispose: -Non è
stata opera mia, ma della mia pietra magica-. -Di che pietra si tratta?-
domandarono quelli. Allora egli andò a prenderla e la mostrò ai
mercanti. Questi avrebbero desiderato molto averla, e domandarono se non
potevano acquistarla, e gli offrirono in cambio tutte le loro merci
pregiate. L'uomo si fece sedurre dalla bellezza di quelle cose e,
siccome il cuore umano è incostante, pensò che le merci pregiate
valessero di più della sua pietra magica, sicché‚ la diede loro. Ma non
appena l'ebbe consegnata, cessò anche la sua fortuna, ed egli si
ritrovò sul fiume nella cassa chiusa con una brocca d'acqua e una forma
di pane. I fedeli animali, il topo, la scimmia e l'orso, vedendo la sua
disgrazia vennero di nuovo in suo soccorso, ma non poterono neppure
aprire la serratura, poiché‚ era molto più solida della prima volta.
Allora l'orso disse: -Dobbiamo riuscire a recuperare la pietra magica,
o tutto è perduto-. Dato che i mercanti vivevano ancora nel castello,
gli animali vi si recarono insieme e, quando giunsero nelle vicinanze,
l'orso disse: -Tu, topo, vai e guarda attraverso il buco della
serratura quello che si può fare; sei piccolo e nessuno ti noterà-.
Il topo era d'accordo, ma ben presto tornò e disse: -Niente da fare: ho
guardato dentro, ma la pietra è appesa a una cordicella rossa sotto uno
specchio e d'ambo le parti ci sono due grossi gatti con occhi di fuoco
che la sorvegliano-. Allora gli altri dissero: -Vai di nuovo dentro e
aspetta che il padrone sia a letto e dorma poi, passando da un buco,
introduciti nel suo letto, pizzicagli il naso e strappagli i capelli-.
Il topo andò di nuovo dentro e fece come gli altri gli avevano detto. Il
padrone si svegliò, si fregò il naso, stizzito, e disse: -I gatti non
combinano nulla; lasciano che i topi mi strappino i capelli!-. E li
cacciò via tutti e due, sicché‚ il topo l'ebbe vinta. La notte
seguente, quando il padrone si fu addormentato di nuovo, il topo si
introdusse nel castello e rosicchiò la cordicella rossa alla quale era
appesa la pietra, finché‚ non la divise a metà e la pietra cadde a
terra; poi la trascinò fin sulla porta.
Ma ecco che il compito si fece difficile per il povero piccolo topo,
sicché‚ disse alla scimmia, che già era all'erta: -Prendila tu la
pietra con le tue zampe, e portala fuori!-. La cosa era facile per la
scimmia; così prese la pietra e insieme al topo arrivò fino al fiume.
Giunti là, la scimmia disse: -Come facciamo adesso a raggiungere la
cassa?-. L'orso rispose: -E' presto fatto: io vado in acqua e nuoto;
tu, scimmia, siediti sulla mia schiena, aggrappati forte con le zampe e
prendi la pietra in bocca; tu, topolino, ti puoi mettere nel mio
orecchio destro-. Così fecero e scesero sul fiume a nuoto. Dopo un po',
non sentendo più parlare, l'orso incominciò a chiacchierare e disse:
-Senti un po', scimmia, non siamo forse dei bravi camerati?-. Ma la
scimmia non rispondeva e continuava a tacere. -Ehi!- esclamò l'orso
-non vuoi rispondermi? Chi non risponde è un cattivo compagno!-
All'udire queste parole, la scimmia aprì la bocca, la pietra cadde in
acqua ed ella disse: -Non potevo rispondere, avevo la pietra in bocca!
Adesso è andata a fondo e la colpa è tua!-. -Sta' tranquilla- disse
l'orso -troveremo una soluzione.- Allora si consultarono e decisero di
chiamare le rane, i rospi e tutti gli insetti che vivono in acqua;
dissero loro: -Sta sopraggiungendo un terribile nemico; procurateci
tante pietre: vi costruiremo una muraglia e vi difenderemo-. Gli animali
si spaventarono e portarono pietre da ogni dove; finalmente venne su dal
fondo un vecchio rospo grasso con in bocca la pietra magica dalla
cordicella rossa. Vedendola, l'orso disse tutto contento: -Ecco ciò che
volevamo-. Tolse la pietra al rospo, disse agli animali che era tutto a
posto e prese congedo. Poi i tre raggiunsero l'uomo nella cassa e
aprirono il coperchio aiutandosi con la pietra. Erano arrivati giusto in
tempo, perché‚ egli aveva già mangiato il pane e bevuto l'acqua ed era
mezzo morto. Ma come ebbe in mano la pietra, egli desiderò di essere
nuovamente fresco e sano nel suo bel castello con giardino e scuderia.
Là visse felice e i tre animali rimasero con lui e se la passarono bene
per tutta la vita.
