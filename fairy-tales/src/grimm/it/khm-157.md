# author: Gebrüder Grimm
# source: tbc
# url: https://www.grimmstories.com/it//grimm_fiabe/gli_scarti
# note: copyright of translation tbc

## Gli scarti 

C'era una volta una fanciulla che era bella, ma pigra e trascurata.
Quando doveva filare, era così seccata che se il lino aveva un piccolo
nodo, ne strappava subito un mucchio e lo buttava a terra, tutto
ingarbugliato. Ora ella aveva una servetta laboriosa, che raccolse il
lino scartato, lo pulì, lo filò sottile, e con esso si fece fare un bel
vestito. Quando quella pigrona si sposò, e si stavano per celebrare le
nozze, la fanciulla laboriosa danzava allegramente nel suo bel vestito,
e la sposa disse:-Guarda, guarda, la ragazzina. Con ciò che scarto s'è
fatta un vestito. Così agghindata è proprio carina, è bella a tempo, a
menadito!-Lo sposo l'udì e le domandò che cosa volesse dire. Allora
ella gli raccontò che la ragazza portava un vestito fatto con il lino
che lei aveva scartato. All'udirla lo sposo si accorse della sua
pigrizia e della laboriosità della servetta; perciò piantò la fidanzata,
andò dall'altra e la prese in moglie.
