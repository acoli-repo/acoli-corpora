# author: Gebrüder Grimm
# source: tbc
# url: https://www.grimmstories.com/it//grimm_fiabe/occhietto_duocchietti_treocchietti
# note: copyright of translation tbc

## Occhietto, Duocchietti, Treocchietti 

C'era una volta una donna che aveva tre figlie: la maggiore si chiamava
Occhietto, perché‚ aveva un occhio solo in mezzo alla fronte; la
seconda, Duocchietti, perché‚ aveva due occhi come tutti gli altri; e la
terza, Treocchietti, perché‚ aveva tre occhi, e il terzo proprio in
mezzo alla fronte. Ma poiché‚ Duocchietti era proprio come tutti gli
altri, la madre e le sorelle non la potevano soffrire, e le dicevano:
-Con quei due occhi, non sei meglio della gente comune! Non hai niente
da spartire con noi-. E la spingevano di qua e di là, le gettavano dei
brutti vestiti, le davano da mangiare soltanto gli avanzi, e le facevano
ogni sorta di angherie. Un giorno ella dovette andare nei campi a
custodire la capra, ma aveva ancora tanta fame perché‚ le sorelle le
avevano dato troppo poco da mangiare. Si sedette sul ciglio di un campo
e si mise a piangere e piangeva tanto che dai suoi occhi sgorgavano due
ruscelletti. Quando alzò gli occhi, vide una donna accanto a s‚ che le
chiese: -Duocchietti, perché‚ piangi?-. Ella rispose: -Non devo
piangere? Perché‚ ho due occhi come tutti gli altri, le mie sorelle e
mia madre non mi possono soffrire, mi cacciano di qua e di là, mi
buttano i loro vecchi vestiti e mi danno da mangiare solo gli avanzi.
Oggi non mi hanno dato quasi nulla, e ho ancora tanta fame-. La maga
disse: -Duocchietti, asciugati gli occhi: ti dirò una cosa in modo che
tu non debba più patire la fame. Devi solamente dire alla capra:"Bela,
caprettina, pronta, tavolina!"e ti troverai davanti una tavolina
bell'e pronta, coperta di cibi prelibati, e potrai mangiare finché‚ ne
hai voglia. E quando sei sazia e la tavolina non ti occorre più, devi
soltanto dire:"Bela, caprettina, basta, tavolina!"e la tavolina
sparirà-. Ciò detto, la maga se ne andò, mentre Duocchietti pensava:
"Proverò subito se è vero quel che ha detto, perché‚ ho proprio tanta
fame!," e disse:-Bela, caprettina, pronta, tavolina!-Aveva appena
pronunciato queste parole, che comparve una tavolina sulla quale era
stesa una tovaglietta candida, e sopra c'era un piatto con coltello,
forchetta e cucchiaio, e tutt'intorno le vivande più squisite, che
erano ancora calde, come se fossero state appena portate dalla cucina.
Allora Duocchietti disse la preghiera più corta che conosceva: -Signore,
che tu sia sempre nostro ospite, amen!- si servì e mangiò di gusto. E
quando fu sazia, disse, come le aveva insegnato la maga:-Bela,
caprettina, basta, tavolina!-E subito la tavolina sparì con tutto quel
che c'era sopra. "E' un bel modo di far cucina" pensò Duocchietti,
ed era tutta allegra e contenta. La sera riportò a casa la capra e non
toccò neppure la piccola ciotola di terra con il cibo che le sorelle le
avevano messo da parte. Il giorno seguente uscì di nuovo con la sua
capra e lasciò stare anche quei due bocconi che le avevano dato. La
prima e la seconda volta le sorelle non se ne accorsero neanche, ma
siccome si ripeteva ogni volta, lo notarono e dissero: -Qui c'è
qualcosa di strano: Duocchietti non tocca più cibo, eppure una volta
divorava tutto quanto le davamo: deve aver trovato un altro sistema-. E
per scoprire la verità, Occhietto dovette accompagnarla quando andava al
pascolo, e doveva badare a quel che faceva, e se qualcuno le portava da
mangiare e da bere. Quando Duocchietti si mise in cammino con la capra,
Occhietto le si avvicinò e disse: -Verrò nei campi con te, a vedere se
la capra è ben custodita e se la fai pascolare-. Ma l'altra capì le sue
intenzioni, condusse la capra fra l'erba alta e disse: -Vieni,
Occhietto, sediamoci un po', ti canterò qualcosa-. Occhietto si sedette
ed era stanca per il cammino cui non era abituata e per il gran caldo; e
Duocchietti continuava a cantare:-Occhietto, vegli tu? Occhietto, dormi
tu?-Allora Occhietto chiuse il suo unico occhio e si addormentò. E
quando l'altra vide che dormiva sodo e non poteva rivelare nulla
disse:-Bela, caprettina, pronta, tavolina!-Si sedette, mangiò e bevve a
sazietà, poi tornò a dire:-Bela, caprettina, basta, tavolina!-e sparì
tutto quanto. Poi svegliò Occhietto e disse: -Occhietto, vuoi custodire
la capra e dormi! Nel frattempo la capra avrebbe potuto correre in capo
al mondo! Vieni, torniamo a casa-. Tornarono a casa e Duocchietti lasciò
di nuovo stare la sua scodellina; e Occhietto non pot‚ dire alla madre
perché‚ la sorella non volesse mangiare, e disse: -Mi sono addormentata
là fuori!-. Il giorno dopo la madre disse a Treocchietti: -Accompagnala
tu, e fa' attenzione se Duocchietti mangia fuori e se qualcuno le porta
da mangiare e da bere: perché‚ mangiare e bere deve pure in qualche
modo!-. Allora Treocchietti si avvicinò alla sorella e disse: -Verrò con
te a vedere se custodisci bene la capra e se la fai pascolare-. Ma
l'altra capì la sua intenzione, condusse la capra fra l'erba alta e
disse: -Sediamoci un po', Treocchietti, ti canterò qualcosa-.
Treocchietti si sedette ed era stanca per il cammino e il gran caldo; la
sorella intonò di nuovo la sua canzoncina e cantò:-Treocchietti, vegli
tu?-Ma invece di cantare:-Treocchietti, dormi tu?-cantò per
distrazione:-Duocchietti, dormi tu?-e continuò a cantare:-Treocchietti,
vegli tu? Duocchietti, dormi tu?-Allora a Treocchietti si chiusero i due
occhi, ma il terzo, cui la canzoncina non si era rivolta, non si
addormentò. Però Treocchietti lo chiuse astutamente, come se dormisse
anche quello, e invece sbirciava e poteva vedere tutto quanto. E quando
Duocchietti pensò che la sorella dormisse, disse le sue paroline
magiche:-Bela, caprettina, pronta, tavolina!-Mangiò e bevve a volontà, e
fece poi sparire ogni cosa:-Bela, caprettina, basta, tavolina!-e
Treocchietti aveva visto tutto. Allora Duocchietti le si avvicinò e
disse: -Ehi, Treocchietti, ti sei addormentata? La custodisci bene la
capra! Vieni, andiamo a casa-. E quando rincasarono, Duocchietti non
mangiò neanche questa volta, ma Treocchietti disse alla madre: -Ora so,
finalmente, perché‚ quella superba non mangia! Quando è fuori, dice alla
capra:"Bela, caprettina, pronta, tavolina!"e le compare davanti una
tavolina, coperta di cibi squisiti, migliori di quelli che mangiamo noi;
e quando è sazia dice:"Bela, caprettina, basta, tavolina!"e ogni cosa
scompare. L'ho vista proprio bene: mi aveva addormentato due occhi con
una canzoncina, ma quello sulla fronte è rimasto sveglio, per fortuna-.
Allora la madre, furiosa, gridò: -Vuoi stare meglio di noi? Ti passerà
la voglia-. Andò a prendere un coltellaccio e lo piantò nel cuore della
capra, che cadde a terra morta. A quella vista, Duocchietti uscì
disperata, si sedette sul ciglio del campo e pianse lacrime amare. Ma,
d'un tratto, ecco nuovamente la maga accanto a lei, che disse:
-Duocchietti, perché‚ piangi?-. -Non devo piangere?- ella rispose. -Mia
madre ha ucciso la capra, che ogni giorno mi preparava una così bella
tavola, quando dicevo la vostra canzoncina: adesso devo tornare a patire
la fame.- La maga disse: -Duocchietti, voglio darti un buon consiglio:
prega le tue sorelle di darti le interiora della capra e sotterrale
davanti all'uscio di casa: sarà la tua fortuna-. Poi sparì e
Duocchietti andò a casa e disse alle sorelle: -Care sorelle, datemi
qualcosa della mia capra! Non pretendo niente di buono: datemi soltanto
le interiora-. Quelle si misero a ridere e dissero: -Se non vuoi altro,
quelle te le possiamo proprio dare-. Ed ella prese le interiora e, la
sera, le sotterrò di nascosto davanti all'uscio di casa, secondo il
consiglio della maga. Il mattino dopo, quando tutti si svegliarono e si
affacciarono all'uscio, ecco un albero magnifico, stupefacente, che
aveva le foglie d'argento e in mezzo pendevano dei frutti d'oro, e
nulla al mondo era più bello a vedersi e più prezioso. Ma non sapevano
come avesse fatto a spuntare quell'albero, in una notte; soltanto
Duocchietti s'accorse che era cresciuto dalle interiora della capra,
perché‚ era proprio là dov'essa le aveva sotterrate. Allora la madre
disse a Occhietto: -Sali sull'albero, bimba mia, e coglici i frutti-.
Occhietto salì, ma quando volle prendere una delle mele d'oro, il ramo
le sfuggì di mano, e tornò a sfuggirle ogni volta che provava, sicché‚
non riuscì a cogliere neanche una mela, per quanto si desse da fare.
Allora la madre disse: -Treocchietti, sali tu sull'albero: con quei tre
occhi puoi guardarti intorno meglio di Occhietto-. Occhietto scivolò giù
e salì Treocchietti; ma non se la cavò meglio e, per quanto aguzzasse la
vista, le mele d'oro continuavano a ritrarsi. Alla fine la madre perse
la pazienza e s'arrampicò lei, ma di frutti non ne colse più delle
figlie, e continuava a gesticolare nel vuoto. Allora Duocchietti disse:
-Voglio salire io, forse mi riesce più in fretta-. Le sorelle
esclamarono: -Cosa vuoi fare tu con i tuoi due occhi!- Ma ella salì
sull'albero e, davanti a lei, le mele non si ritrassero anzi pareva
proprio che venissero incontro alla sua mano, sicché‚ ella pot‚
coglierle una dopo l'altra e ne portò giù un grembiule pieno. La madre
gliele prese; e invece di trattarla meglio, come avrebbero dovuto, la
madre e le sorelle divennero gelose di Duocchietti, perché‚ solo lei
poteva cogliere i frutti, e la maltrattarono ancora di più. Un giorno,
che si trovavano tutt'e tre accanto all'albero, ecco arrivare un
giovane cavaliere. -Svelta, Duocchietti- esclamarono le due sorelle
-nasconditi qua sotto, perché‚ non dobbiamo vergognarci di te- e
spinsero a forza la poverina sotto una botte vuota che era vicino
all'albero, e vi cacciarono sotto anche le mele d'oro ch'ella aveva
colto. Mentre il cavaliere si avvicinava, videro che era molto bello;
egli ammirò lo splendido albero d'oro e d'argento e disse alle due
sorelle: -A chi appartiene questo bell'albero? Chi me ne desse un ramo,
potrebbe chiedermi in cambio qualunque cosa-. Occhietto e Treocchietti
risposero che l'albero apparteneva a loro, e che gliene avrebbero
staccato volentieri un ramo. Si dettero un gran da fare, ma senza
riuscire a venirne a capo, perché‚ i rami e i frutti si ritraevano ogni
volta davanti a loro. Allora il cavaliere disse: -Strano che l'albero
vi appartenga e non possiate staccarne un ramo!- Quelle insistettero
dicendo che l'albero era proprio loro. Ma mentre parlavano, Duocchietti
fece rotolare fuori dalla botte alcune mele d'oro, che rotolarono ai
piedi del cavaliere, poiché‚ era indispettita che Occhietto e
Treocchietti non dicessero la verità. Vedendo le mele, il cavaliere si
stupì e domandò da dove venissero. Occhietto e Treocchietti risposero
che avevano un'altra sorella, ma non doveva farsi vedere, perché‚ aveva
soltanto due occhi come la gente comune. Ma il cavaliere volle vederla e
gridò: -Duocchietti, vieni fuori!-. Allora ella sbucò fuori dalla botte,
piena di speranza, e il cavaliere si meravigliò della sua grande
bellezza e disse: -Sicuramente tu saprai staccarmi un ramo
dell'albero-. -Sì- rispose la fanciulla -io posso farlo perché‚
l'albero appartiene a me.- Salì e staccò senza fatica un ramo con le
foglie d'argento e i frutti d'oro e lo porse al cavaliere. Allora egli
disse: -Duocchietti, cosa devo darti in cambio?-. -Ah- rispose la
fanciulla -patisco la fame, la sete e ogni sorta di stenti da mane a
sera: se voleste portarmi via con voi e liberarmi, sarei felice.- Allora
il cavaliere la mise sul suo cavallo e la portò al castello di suo
padre; là le diede dei bei vestiti, da mangiare e da bere a sazietà; e
poiché‚ l'amava tanto la sposò, e le nozze si festeggiarono con grande
gioia. Quando Duocchietti fu portata via dal bel cavaliere, le sue
sorelle le invidiarono molto la sua fortuna. -Almeno ci resta l'albero
meraviglioso- pensavano -e se anche non possiamo coglierne i frutti,
tutti si fermeranno qui davanti, e verranno da noi per cantarne le lodi:
chissà che la fortuna non possa arriderci ancora!- Ma il mattino dopo,
l'albero era sparito e, con esso, erano svanite anche le loro speranze.
Duocchietti visse a lungo felice. Un giorno vennero al castello due
povere donne e le chiesero l'elemosina. Ella le guardò in volto e
riconobbe le sue sorelle Occhietto e Treocchietti, divenute così povere
che erano costrette ad andare di porta in porta a elemosinare il pane.
Ma Duocchietti le accolse benevolmente, fece loro del bene ed ebbe cura
di loro, sicché‚ le due sorelle si pentirono di cuore del male che le
avevano fatto in gioventù.
