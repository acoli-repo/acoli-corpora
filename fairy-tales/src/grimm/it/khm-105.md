# author: Gebrüder Grimm
# source: tbc
# url: https://www.grimmstories.com/it//grimm_fiabe/storie_della_serpe
# note: copyright of translation tbc

## Storie della serpe 

1.

Un bambino sedeva per terra davanti alla porta di casa e aveva accanto a
s‚ una scodellina di latte e pezzi di pane, e mangiava. In quella arrivò
una serpe strisciando, ficcò la sua testolina nella scodella e mangiò
con lui. Il giorno dopo tornò ancora e così ogni giorno per un certo
periodo di tempo. Il bambino la lasciava fare, ma vedendo che la serpe
beveva sempre solo il latte e non toccava i pezzetti di pane, prese il
suo cucchiaino, la batté‚ un poco sul capo e disse: -Su, mangia anche il
pane!-. In quel periodo il bambino era diventato bello ed era cresciuto.
Un giorno la madre se ne stava dietro di lui e, vedendo la serpe, corse
fuori e l'ammazzò. Da quel momento il bambino incominciò a dimagrire e
infine morì.

2.

Un'orfanella sedeva presso il muro di cinta e filava, quando vide
venire una serpe. Allora stese accanto a s‚ uno scialle di seta azzurra;
piace tanto alle serpi e non vanno che su quello. Appena la serpe lo
vide, tornò indietro, riapparve portando una piccola coroncina d'oro;
la mise sullo scialle e se ne andò. La fanciulla prese la corona, che
brillava ed era di sottile filigrana d'oro. Poco dopo la serpe tornò
per la seconda volta, ma non vedendo più la corona, strisciò fino al
muro e per il dolore vi picchiò contro la testina finché‚ ne ebbe la
forza, e poi giacque morta. Se la fanciulla avesse lasciato stare la
corona, la serpe avrebbe portato fuori dalla tana anche altri tesori.

3.

La serpe grida: -Uuh, uuh!-. Il bimbo dice: -Vieni fuori!-. La serpe
esce e il bimbo chiede notizie della sorellina: -Non hai visto delle
calzette rosse?-. La serpe risponde: -No, non le ho viste; e tu? Uuh,
uuh!-.
