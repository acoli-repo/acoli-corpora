# author: Gebrüder Grimm
# source: tbc
# url: https://www.grimmstories.com/it//grimm_fiabe/il_forte_hans
# note: copyright of translation tbc

## Il forte Hans 

C'era una volta un uomo e sua moglie che avevano un solo bambino. Essi
vivevano soletti in una vallata deserta. Un giorno la donna andò nel
bosco per raccogliere rami secchi e prese con se il piccolo Hans che
aveva giusto due anni. Se era agli inizi della primavera, e il piccolino
si divertì molto nel vedere tutti i fiori che stavano allora sbocciando.
Così che, correndo dall'uno all'altro, Hans e la sua mamma
s'inoltrarono un bel pezzo nella foresta. All'improvviso due briganti
saltarono fuori da un cespuglio e, afferrati entrambi, li portarono nel
cuore del bosco, dove da anni e anni nessuno aveva messo piede. La
povera donna li supplicò in ogni modo di lasciarla tornare a casa con il
suo piccolo, ma quei due avevano il cuore di pietra e non badarono
affatto ai suoi pianti e alle sue preghiere: anzi, la costrinsero ancor
più brutalmente a seguirli. Dopo aver camminato per più di due miglia
fra rovi e cespugli, giunsero a una rupe in cui si apriva una porta:
bussarono e la porta si aprì da sola. S'inoltrarono per un lungo
corridoio buio e alla fine giunsero in una vasta caverna illuminata da
un gran fuoco che ardeva nel focolare. Alle pareti erano appese spade,
sciabole e altre armi che brillavano al bagliore delle fiamme; nel mezzo
della caverna c'era una tavola nera intorno a cui altri briganti
giocavano a carte. A capotavola sedeva il capo brigante. Costui, non
appena vide la donna, si alzò le andò incontro e le disse che, se stava
tranquilla e non faceva storie, non le avrebbero fatto alcun male.
Volevano solo che badasse alle faccende di casa: se avesse tenuto tutto
in ordine sarebbe stata trattata benissimo. Così dicendo le diede da
mangiare e le indicò il letto in cui avrebbe dovuto dormire col suo
bambino. La donna rimase parecchi anni con quei briganti e Hans divenne
grande e forte. La mamma gli raccontava antiche fiabe e gli insegnò a
leggere su un vecchio libro di racconti cavallereschi che aveva trovato
nella caverna. Quando Hans ebbe compiuto gli undici anni, si fece un
grosso bastone con un ramo di abete, lo nascose nel suo letto e si
presentò alla madre chiedendole: "Cara mamma, dimmi chi è mio padre,
perché devo e voglio conoscerlo." Ma la madre non gli rispose nulla per
timore che lo prendesse la nostalgia della casa. Ed ella sapeva bene che
i briganti non lo avrebbero lasciato fuggire. Ma le si spezzava il cuore
all'idea che il suo Hans non avrebbe più rivisto il padre. La notte,
quando i briganti tornarono dalle loro rapine, Hans tirò fuori il suo
bastone e, piantatosi davanti al capo, gli chiese: "Io voglio sapere
chi è mio padre, e se voi non volete rispondermi vi prendo a legnate
quanti siete." Il capo si mise a ridere appioppandogli un tale
scapaccione da mandarlo a ruzzolare sotto la tavola. Hans si rimise
subito in piedi, ma non disse nulla pensando:?gAspetterò ancora un anno
e poi proverò ancora; forse allora me la caverò meglio." Quando l'anno
fu trascorso, Hans tornò a prendere il suo bastone, lo lisciò ben bene,
osservando con molta soddisfazione che era un'arma solida e adatta al
suo scopo. A notte i briganti tornarono e cominciarono a bere un fiasco
dietro l'altro, finché rimasero tutti con le teste ciondolanti sulla
tavola. Allora Hans prese il bastone e, piantatosi davanti al capo, gli
domandò ancora: "Chi è mio padre?" Il capo, invece di rispondergli,
gli menò un altro scapaccione che lo fece ruzzolare ancora una volta
sotto la tavola; ma Hans fu subito in piedi e cominciò a menare legnate
sul capo brigante e su tutti gli altri con tal forza che in breve tutti
avevano le braccia e le gambe ammaccate e non potevano muoversi. La
madre, frattanto, era rimasta in un angolo della caverna, sbigottita
dalla forza e del coraggio di suo figlio. Quando a lui, appena terminata
la sua impresa, le corse accanto e disse: "Come vedi non scherzo;
adesso voglio sapere chi &egr ave; mio padre."

"Caro Hans" ella rispose, "andiamocene via e cerchiamo finché non lo
avremo trovato." Tolse la chiave della caverna al capo, che era tutto
intontito, mentre Hans, dopo essersi procurato un grosso sacco, lo
riempiva d'oro, d'argento e di tutte le cose preziose che potè
trovare, caricandoselo poi in spalla. Lasciarono la caverna, e
immaginate quale fu lo stupore di Hans quando uscì dall'oscurità di
quell'antro alla luce del giorno e vide gli alberi verdi, i fiori, gli
uccelli e il sole che splendeva alto nel cielo azzurro. Attonito si
guardava intorno pieno di gioioso sgomento mentre sua madre cercava la
strada per tornare alla loro casa di un tempo. Dopo due ore di cammino,
la raggiunsero felicemente nella solitaria vallata. Il padre sedeva
sulla porta, versò lacrime di gioia nel riconoscere la moglie e
nell'udire che Hans, il quale sebbene avesse dodici anni, lo soprastava
di tutta la testa, era suo figlio: li credeva morti da tempo. Entrarono
in casa, e Hans depose il suo sacco nell'angolo del camino: ma il
pavimento non resse al peso, cedette e tutto andò a finire in cantina.
"Il cielo ti protegga!" esclamò il padre: "Che succede? Tu mi mandi
la casa in rovina." - "Caro babbo," rispose Hans, "non fare i
capelli bianchi per questo: nel mio sacco c'è molto di più di quanto
occorra per ricostruire una casa."

Padre e figlio cominciarono subito a costruire una nuova casa, e poi
acquistarono bestiame e terreni, e ogni settimana andavano al mercato a
vendere i prodotti. Hans arava i campi, e quando egli stava dietro
l'aratro e lo spingeva, i buoi avevano ben poco da tirare. La primavera
seguente Hans disse: "Babbo mio, dammi qualche soldo, e lascia che mi
faccia un bel bastone di cinquanta libbre e me ne vada un po' per il
mondo." Quando il bastone fu pronto, Hans lasciò la casa paterna e se
ne andò di buon passo finché giunse a una grande e folta foresta. A un
tratto sentì uno scricchiolio e, guardandosi attorno, vide un abete con
il tronco attorcigliato come una corda. Alzando gli occhi, scorse un
pezzo d'uomo che, afferrato l'albero, lo stava torcendo come un
fuscello. "Ohè," gridò Hans, "che diavolo fate?" - "Ho raccolto un
po' di fascine" rispose l'altro, "e adesso mi fabbrico una corda per
tenerle insieme."?gQuesto è un tipo in gamba,?g pensò Hans,?gmi può
essere utile." - "Lascia quel lavoro e vieni con me." L'uomo scese
dall'albero e si avviò con Hans; lo superava di tutta la testa sebbene
Hans non fosse davvero piccolo. "Ti chiamerai Torci-abeti" gli disse
Hans.

Strada facendo udirono battere e picchiare con tanta forza che la terra
tremava ad ogni colpo: poco dopo giunsero a una rupe che un gigante
stava frantumando a furia di pugni. Hans gli domandò che cosa facesse e
quello rispose: "La notte, quando dormo, orsi, lupi e altre bestiole
del genere mi annusano e mi girano attorno impedendomi di dormire; e
così ho deciso di costruirmi una casa: come vedi mi sto procurando le
pietre."?gBene,?g pensò Hans,?ganche tu mi puoi essere utile." E poi
disse al gigante: "Vieni con me e non pensare per ora a costruirti una
casa. Ti chiamerai Schianta-rupi." Il gigante acconsentì, e tutti e tre
proseguirono per la foresta. Dove passavano, le belve scappavano via
atterrite. A sera giunsero a un vecchio castello abbandonato; vi
entrarono e si sdraiarono nel salone per dormire. Il mattino seguente
Hans scese in giardino e lo trovò tutto incolto e pieno di pruni e di
sterpi. Mentre girellava di qua e di la, un gran cinghiale gli si
avventò improvvisamente addosso, ma lui gli menò una tal legnata col suo
bastone che la bestia stramazzò morta ai suoi piedi. Hans se lo caricò
sulle spalle, lo portò a casa, e lo infilò in uno spiedo per arrostirlo,
tutto contento del festino che stava per ammannire ai suoi compagni.
Dopo aver desinato, i tre amici decisero che ogni giorno, a turno, due
di loro sarebbero andati a caccia e il terzo sarebbe rimasto a casa per
far cucina: ognuno avrebbe avuto nove libbre di carne. Il primo giorno
Hans e Schianta-rupi andarono a caccia e rimase a casa Torci-abeti.
Mentre era tutto intento ai fornelli, capitò al castello un vecchietto
tutto raggrinzito chiedendo un po' di carne. "Levati dai piedi,
vermiciattolo" gli disse il cuoco. "Tu non hai bisogno di carne." Ma
aveva appena pronunciato queste parole che, con sua gran meraviglia, lo
striminzito ometto gli saltò addosso menandogli una tal carica di pugni
che lui non riuscì a pararne uno solo e ruzzolò a terra senza fiato.
Solo quando ebbe preso piena vendetta l''ometto se ne andò. Quando gli
altri due tornarono dalla caccia, Torci-abeti non disse nulla del
vecchietto e dei suoi pugni pensando che, quando sarebbe toccato a loro
di rimanere a casa, avrebbero sperimentato direttamente di che cosa si
trattava; e questa idea lo divertiva un mucchio. Il giorno dopo, secondo
l'accordo, rimase a casa Schianta-rupi a cui capitò esattamente ciò che
era capitato al suo compagno: il vecchietto lo pestò di santa ragione
perché gli aveva negato un po' di carne. Al ritorno dalla caccia,
Torci-abeti, solo a guardare in viso Schianta-rupi, capì subito quello
che era successo: ma nessuno dei due disse parola pensando che anche
Hans doveva sentire il gusto di quella minestra. Il giorno dopo era la
volta di Hans, ed egli si mise a lavorare in cucina di buona lena. Stava
appunto lucidando una pentola quando arrivò l'ometto e gli domandò un
pezzo di carne senza tanti complimenti.?gE' un povero diavolo," pensò
Hans,?ggli darò un po' della mia parte in modo che gli altri non
abbiano a rimetterci." E gli allungò un bel pezzo di arrosto. Il nano
lo divorò in un battibaleno e ne domandò ancora. Hans, di buon cuore, lo
accontentò facendogli notare che, dopo quella bella fetta, poteva dirsi
soddisfatto. Ma, poiché il nano continuava a richiederne, Hans concluse:
"Dovresti vergognarti a essere così ingordo."

L'irascibile nano cercò subito di saltargli addosso e di pettinarlo
come aveva fatto con Torci-abeti e Schianta-rupi, ma aveva scelto male
il suo uomo perché Hans con un paio di pugni gli fece ruzzolare tutte le
scale del castello. Poi gli corse appresso, ma avendo preso troppo
slancio, gli cadde addosso: quando si rialzò, il nano già lontano.
Riuscì tuttavia a inseguirlo fin nella foresta e lo vide scivolare
dentro una fessura della roccia. Allora si fissò bene in mente il luogo
e tornò a casa. Gli altri due, quando tornarono da caccia, si
meravigliarono al vederlo così allegro e tranquillo. Egli raccontò
quello che era avvenuto durante la loro assenza e allora anch'essi gli
raccontarono la loro avventura. "Vi sta bene" disse Hans,
canzonandoli, "non dovevate essere così avari. E come si fa, quando si
è grandi e grossi come voi, a farsi prendere a pugni da un nano?"

Dopo desinare, presero una cesta e un bastone e si recarono tutti e tre
alla caverna in cui era sgattaiolato il nanetto: misero Hans nella cesta
e lo calarono giù col suo bravo bastone in mano. Arrivato in fondo
all'abisso, egli vide una porta e, apertala, si trovò di fronte una
fanciulla più bella che non si possa descrivere: accanto a lei c'era il
nano, il quale, appena lo scorse, mostrò i denti soffiando come un gatto
arrabbiato. La fanciulla era incatenata e guardava Hans con tanta
tristezza che egli ne fu profondamente commosso.?gDevo assolutamente
liberarla da questo nano maledetto," pensò. E menò un tal colpo sulla
testa del malvagio vecchio, che lo stese morto. Nello stesso momento
caddero le catene della fanciulla, e Hans rimase affascinato dalla sua
bellezza. Ella gli raccontò di essere una principessa rapita da un
barone ribelle e nascosta in quella caverna perché non aveva voluto
accettarlo come marito. Il barone stesso le aveva messo a fianco come
custode quel nano che l'aveva tormentata in mille modi. Allora Hans
mise la fanciulla nella cesta e la fece tirar su; ma, quando la cesta
scese ancora, non fidandosi dei compagni, i quali gli avevano già
dimostrato la loro falsità non dicendogli nulla del nano, mise nella
cesta solo l suo pesante bastone, e fu un buon indovino perché, dopo
averla tirata su per un pezzo, i due lasciarono cadere la cesta di
schianto e Hans, se ci fosse stato dentro, si sarebbe sfracellato. Ma
adesso non sapeva davvero come andarsene da quella caverna, e per quando
si guardasse attorno, rimase un pezzo senza sapere che decisione
prendere. Mentre andava in su e in giù, si trovò ancora davanti al nano
disteso a terra e si accorse che aveva al dito un anello di meraviglioso
splendore. Glielo tolse, se lo infilò, e appena lo ebbe stretto un poco
udì un fruscio sulla sua testa: guardò in alto e vide due spiritelli che
volavano nell'aria dicendogli che adesso egli era il loro signore e
invitandolo a esprimere tutti i suoi desideri. Hans a tutta prima rimase
di stucco, ma poi chiese di essere riportato alla luce del giorno. Fu
immediatamente obbedito e riportato a volo fino all'orlo della caverna;
quando però mise piede a terra, non vide nessuno, e anche il castello
era stato abbandonato. Torci-abeti e Schianta-rupi erano fuggiti
portandosi via la bella fanciulla. Hans diede subito una stretta al suo
anello, e gli spiritelli apparvero avvertendolo che i due falsi amici
erano già in alto mare: non potè fare altro che correre alla spiaggia,
appena in tempo per vedere in lontananza la nave in cui si erano
imbarcati i due perfidi compari.pieno di ansia e di furore, saltò in
acqua col suo bastone in mano e cominciò a nuotare; ma il peso
dell'enorme bastone gli impediva di tener la testa sopra le onde. Stava
proprio per annegare quando ricorse ancora al suo anello, e subito gli
spiritelli apparvero e lo portarono sulla nave con la velocità di un
lampo. Senza perder tempo, Hans cominciò a lavorare con il bastone e
diede ai due traditori una meritata lezione, buttandoli quindi in mare.
Poi diresse la nave verso la patria della bella principessa, che, nelle
mani dei due giganti, aveva passato le più orribili paure, e la restituì
ai suoi genitori. Poco dopo Hans sposò la principessa, e le loro nozze
avvennero tra splendidi festeggiamenti.
