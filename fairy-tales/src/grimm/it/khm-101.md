# author: Gebrüder Grimm
# source: tbc
# url: https://www.grimmstories.com/it//grimm_fiabe/la_giubba_verde_del_diavolo
# note: copyright of translation tbc

## La giubba verde del diavolo 

C'erano una volta tre fratelli che allontanavano sempre il più piccolo
di loro; quando vollero andarsene per il mondo, gli dissero: -Non
abbiamo bisogno di te, vattene da solo-. Così lo abbandonarono ed egli
dovette procedere solo; giunse in una gran brughiera ed era molto
affamato. Nella brughiera c'era un cerchio d'alberi: vi si sedette
sotto e si mise a piangere. D'un tratto udì un rumore e, quando si
guardò attorno, vide venire il diavolo con una giubba verde e un piede
di cavallo. -Che cos'hai, perché‚ piangi?- disse. Allora egli gli
confidò la sua pena e disse: -I miei fratelli mi hanno scacciato-. Disse
il diavolo: -Voglio aiutarti: indossa questa giubba verde, ha delle
tasche che sono sempre piene di denaro; puoi prenderne fin che vuoi. In
compenso però voglio che per sette anni tu non ti lavi, non ti pettini
n‚ preghi. Se muori in questi setti anni, sei mio; ma se rimani in vita,
sarai libero e ricco fino alla fine dei tuoi giorni-. Il giovane finì
coll'accettare, per via del bisogno in cui si trovava; così indossò la
giubba verde che il diavolo si era tolta di dosso, e quando infilò la
mano in tasca la trovò piena di denaro. Così se ne andò in giro per il
mondo con la giubba verde. Il primo anno andò bene: tutto ciò che
desiderava lo pagava con il suo denaro, ed era ancora considerato come
un essere umano. Ma già il secondo anno le cose andarono peggio: i
capelli gli erano cresciuti tanto che nessuno più lo riconosceva;
inoltre nessuno voleva dargli alloggio per via del suo aspetto orrendo.
E, più passava il tempo, peggiore diventava. Ma ovunque egli dava del
denaro ai poveri, perché‚ pregassero per lui, che non morisse entro i
sette anni e cadesse così nelle mani del diavolo. Nel quarto anno giunse
a un'osteria dove l'oste non voleva accoglierlo. Ma egli tirò fuori di
tasca una manciata di denaro e pagò in anticipo, così ottenne finalmente
una stanza. La sera udì piangere forte nella stanza attigua, aprì la
porta e scorse un vecchio che piangeva disperatamente e gli disse di
andarsene poiché‚ non poteva aiutarlo di certo. Ma il giovane gli
domandò che cosa mai lo affliggesse tanto, e il vecchio disse che non
aveva più soldi; era in debito con l'oste che l'avrebbe trattenuto
finché‚ non avesse pagato. Allora il giovane dalla giubba verde disse:
-Se è tutto qui, di denaro io ne ho a sufficienza: pagherò per voi-. E
liberò l'uomo dai suoi debiti. Il vecchio aveva tre belle figlie e gli
disse di scegliersene una in moglie come ricompensa. Ma quando giunsero
a casa e la maggiore lo vide, si mise a gridare all'idea di sposare un
essere così orrendo, che non aveva più aspetto umano e sembrava un orso.
Anche la seconda fuggì via e preferì andarsene per il mondo. La terza
invece disse: -Caro babbo, se gli avete promesso una sposa, ed egli vi
ha aiutato nel momento del bisogno, vi ubbidirò-. Allora il giovane
dalla giubba verde si tolse dal dito un anello, lo spezzò, ne diede metà
alla fanciulla e tenne per s‚ l'altra; e nella prima scrisse il proprio
nome, nell'altra il nome di lei, pregandola di serbare con cura la metà
dell'anello. Rimase ancora un po' di tempo con lei, e infine disse:
-Ora debbo prender congedo, rimarrò lontano per tre anni, siimi fedele
in questo periodo di tempo; quando tornerò celebreremo le nostre nozze.
Se invece non torno sei libera, perché‚ io sarò morto, ma tu prega Dio
che mi tenga in vita-. In quei tre anni le due sorelle maggiori della
sposa si fecero beffe di lei e le dicevano che avrebbe avuto un orso per
marito al posto di un uomo normale. Ma la fanciulla taceva e pensava che
qualunque cosa succedesse doveva ubbidire al padre. Il giovane dalla
giubba verde, invece, se ne andò in giro per il mondo, mise spesso le
mani in tasca e comprò per la sua sposa le cose più belle che gli
capitavano sotto gli occhi. Non fece nulla di male, anzi fece del bene
dove poteva e dette del denaro ai poveri affinché‚ pregassero per lui.
Allora Dio gli fece la grazia e, trascorsi i tre anni, egli era ancora
vivo e sano. Quando il tempo fu trascorso si recò nuovamente nella
brughiera e si sedette sotto quel cerchio di alberi. Si udì un forte
sibilo, ed ecco arrivare il diavolo tutto arrabbiato e brontolante; gli
buttò la sua vecchia giubba e rivolle indietro quella verde. Il giovane
se la tolse con gioia, la porse al diavolo ed era ricco e libero per
sempre. Poi se ne andò a casa, si ripulì per bene e si mise in cammino
per recarsi dalla sua sposa. Quando giunse al portone d'ingresso,
incontrò il padre; lo salutò e disse di essere lo sposo, ma quello non
lo riconobbe e non voleva credergli. Allora egli salì dalla sposa, ma
anch'ella non voleva credergli. Infine egli le domandò se avesse ancora
la metà dell'anello. Ella rispose di sì e andò a prenderla; anch'egli
prese la sua, l'accostò all'altra e si vide che le due parti
combaciavano perfettamente: egli non poteva che essere il suo sposo E
quand'ella vide che era un bell'uomo, si rallegrò, lo amò e
celebrarono il matrimonio. Le due sorelle, invece, erano così furiose di
aver perso quella fortuna, che lo stesso giorno del matrimonio l'una si
annegò, mentre l'altra si impiccò. La sera, bussarono alla porta e si
sentì un brontolio; quando lo sposo andò ad aprire, ecco il diavolo in
giubba verde, che disse -Vedi, adesso ho due anime in cambio della
tua!-.
