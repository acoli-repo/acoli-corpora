# author: Gebrüder Grimm
# source: tbc
# url: https://www.grimmstories.com/it//grimm_fiabe/la_scelta_della_sposa
# note: copyright of translation tbc

## La scelta della sposa 

C'era una volta un giovane pastore che si sarebbe sposato volentieri, e
conosceva tre sorelle, una più bella dell'altra, sicché‚ la scelta era
difficile, ed egli non sapeva decidere a chi dare la preferenza. Allora
domandò consiglio a sua madre, che disse: -Invitale tutt'e tre, offri
loro del formaggio e guarda come lo tagliano-. E così fece; ma la prima
inghiottì il formaggio con la crosta; la seconda tagliò via la crosta in
gran furia, così di furia che vi lasciò attaccato del formaggio, e buttò
via tutto insieme; la terza invece, levò la crosta per bene, n‚ troppo
n‚ poco. Il pastore raccontò tutto a sua madre, che disse: -Sposa la
terza-. Così egli fece, e visse con lei, felice e contento.
