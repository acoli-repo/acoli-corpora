# author: Gebrüder Grimm
# source: tbc
# url: https://www.grimmstories.com/it//grimm_fiabe/il_principe_senza_paura
# note: copyright of translation tbc

## Il principe senza paura 

C'era una volta un principe che non voleva più stare a casa di suo
padre; e poiché‚ non aveva paura di nulla, pensò: "Me ne andrò per il
mondo in modo da non annoiarmi, e vedrò ogni sorta di cose." Così prese
congedo dai suoi genitori e se ne andò, camminando da mane a sera, senza
badare dove lo portasse la strada. Gli accadde di arrivare alla casa di
un gigante e, poiché‚ era stanco, si sedette davanti alla porta a
riposare. E, mentre il suo sguardo vagava qua e là, vide per terra, nel
cortile del gigante, dei giochi: qualche palla enorme e dei grossi
birilli. Dopo un po', gli venne voglia di giocare, raddrizzò i birilli
e si mise a tirare le palle; quando i birilli cadevano, gridava,
strillava e si divertiva. Il gigante udì il rumore, si affacciò alla
finestra e scorse un uomo non più alto degli altri, che tuttavia giocava
con i suoi birilli. Allora gli gridò: -Vermiciattolo, chi ti ha dato la
forza per giocare con i miei birilli?-. Il principe alzò gli occhi, vide
il gigante e disse: -Babbeo, credi forse di essere l'unico a possedere
delle braccia robuste? Io so far tutto quel che mi piace!-. Il gigante
scese, lo guardò tutto meravigliato e disse: -Uomo, se sei di tal fatta,
va' a prendermi una mela dell'albero della vita-. -Che cosa vuoi
farne?- domandò il principe -Non è per me- rispose il gigante -è la mia
fidanzata che la vuole; ho già girato dappertutto, ma non riesco a
trovare l'albero.- -Mi basterà mettermi in cammino- rispose il principe
-e sicuramente troverò l'albero; e mi parrebbe proprio strano se non
riuscissi a cogliere la mela!- Il gigante disse: -Non è così facile come
credi. Il giardino in cui si trova la pianta è circondato da una
cancellata di ferro e davanti a essa vi sono, accovacciate l'una
accanto all'altra, delle bestie feroci, che fanno la guardia e non
lasciano entrare nessuno-. -Vedrai se non mi lasceranno entrare!- disse
il principe. -Ma se anche arrivi nel giardino e vedi la mela
sull'albero, non è ancora tua: davanti c'è un anello e bisogna
infilarci la mano, se si vuole raggiungere e cogliere la mela, e questo
non è ancora riuscito a nessuno.- -Oh, è riservato a me- disse il
principe -io ci riuscirò!- Prese congedo dal gigante e se ne andò per
monti e valli, per campi e boschi, finché‚ trovò il giardino incantato.
Le belve erano accovacciate all'intorno, ma stavano a testa bassa e
dormivano. Al suo arrivo non si svegliarono, ed egli le scavalcò, salì
sulla cancellata e giunse felicemente nel giardino. In mezzo vi scorse
l'albero della vita con le mele rosse che luccicavano fra i rami. Il
principe si arrampicò sul tronco, e mentre stava per cogliere una mela
vide un anello pendere davanti al frutto, ma pot‚ introdurvi la mano
senza fatica, e staccare la mela. L'anello però si strinse al suo
braccio, ed egli sentì una gran forza pervaderlo all'improvviso, tanto
che pensò di poter dominare ogni cosa; in realtà questa forza gliela
dava l'anello. Quando ridiscese dall'albero, non volle arrampicarsi
sulla cancellata, ma afferrò il gran portone, lo scrollò e quello si
spalancò con uno schianto. Egli uscì, e il leone, che era disteso là
davanti, si svegliò e lo seguì di corsa, non feroce e selvaggio, ma con
umiltà, come se il principe fosse il suo signore, e non lo abbandonò
più. Il principe portò al gigante la mela che gli aveva promesso. -Vedi-
disse -l'ho colta senza fatica.- Il gigante si rallegrò di avere
ottenuto così in fretta ciò che aveva tanto desiderato, corse dalla sua
fidanzata e le diede la mela. Ella era una fanciulla bella e accorta e,
non vedendo l'anello al suo braccio, disse: -Non credo che tu abbia
colto la mela, se prima non vedo l'anello al tuo braccio-. -Oh- disse
il gigante -non ho che da andare a prenderlo a casa.- E pensava di
portarlo via con la forza a quell'omino debole, se non voleva darglielo
spontaneamente. Tornò a casa e pretese che il principe gli desse
l'anello, ma quello non voleva. -Dov'è la mela, deve esserci anche
l'anello- disse il gigante. -Se non me lo dai, dovrai lottare con me!-
Lottarono a lungo, ma il gigante non pot‚ nuocere al principe, divenuto
fortissimo grazie alla virtù magica dell'anello. Allora il gigante
escogitò un'astuzia e gli disse: -La lotta ci ha fatto venire caldo:
bagnamoci nel fiume e rinfreschiamoci, prima di ricominciare-. Il
principe, che non conosceva la slealtà, andò con lui al fiume, si tolse
i vestiti, e anche l'anello dal braccio, e si tuffò nell'acqua. Subito
il gigante afferrò l'anello e corse via; ma il leone, che seguiva
sempre il suo padrone, si accorse del furto, l'inseguì e glielo
strappò. Allora il gigante andò su tutte le furie, tornò al fiume e,
mentre il principe era occupato a rivestirsi, lo agguantò e gli cavò gli
occhi. Il povero principe adesso era cieco e non sapeva che fare. Il
gigante gli si avvicinò di nuovo con intenzioni cattive. In silenzio,
prese il cieco per mano, come qualcuno che volesse guidarlo, e lo
condusse in cima a un'alta rupe. Poi lo abbandonò e pensò: "Se fa
ancora due passi, si uccide cadendo, e io posso prendergli l'anello."
Ma il fedele leone non aveva abbandonato il suo padrone; lo trattenne
per il vestito e, a poco a poco, lo fece tornare indietro. Quando il
gigante tornò per derubare il morto, lo trovò vivo e vegeto. -Possibile
che non si riesca a mandare in malora un essere umano così misero!-
disse furioso fra s‚ e s‚; prese nuovamente il principe per mano, e lo
ricondusse all'abisso per un'altra via. Ma il leone si accorse del
proposito malvagio e, fedelmente, salvò il suo padrone anche da quel
pericolo. Quando giunsero sull'orlo del precipizio, il gigante
abbandonò la mano del cieco per lasciarlo solo; allora il leone gli si
scagliò addosso con tutta la sua forza, sicché‚ il mostro precipitò
nell'abisso e si sfracellò. Poi l'animale allontanò di nuovo il suo
padrone da quel luogo, e lo condusse a un albero, vicino al quale
scorreva un limpido ruscello. Il principe si mise a sedere, mentre il
leone si distese e gli spruzzò l'acqua in viso. Qualche goccia si posò
sui suoi occhi e li bagnò, e il principe si accorse che la vista gli
tornava, poiché‚ aveva scorto una luce e poteva distinguere qualcosa
accanto a s‚. Era un uccellino che passò accanto al suo viso e urtò
contro il tronco dell'albero, proprio come se fosse cieco. Allora si
lasciò cadere nell'acqua, vi si bagnò, poi si alzò in volo e volò
sicuro rasente agli alberi, proprio come se avesse riacquistato la
vista. Il principe comprese che si trattava di un segno divino, si chinò
sull'acqua e vi bagnò il volto. E quando si drizzò, aveva di nuovo i
suoi occhi, chiari e limpidi come non erano mai stati. Il principe
ringraziò Dio per quel miracolo e continuò a girare il mondo con il suo
leone. Un giorno giunse davanti a un castello incantato. Sulla porta
c'era una fanciulla di bella persona e di viso leggiadro, ma tutta
nera. Gli rivolse la parola e disse: -Ah, se tu potessi liberarmi dal
maleficio che qui mi tiene in suo potere!-. -Che cosa devo fare per
liberarti?- domandò il principe. La fanciulla rispose: -Devi passare tre
notti nel salone del castello incantato, senza che nel tuo cuore entri
la paura. Se sopporterai senza un lamento le torture che ti faranno,
sarò libera; non potranno comunque toglierti la vita-. Disse il
principe: -Tenterò con l'aiuto di Dio: non temo nulla a questo mondo-.
Così entrò allegramente nel castello, si sedette nel salone e attese che
si facesse notte. Tutto tacque fino a mezzanotte, poi scoppiò un gran
baccano e da tutti gli angoli sbucarono dei piccoli diavoli. Fecero
finta di non vederlo, sedettero in mezzo alla stanza, accesero un fuoco
e si misero a giocare. Quando uno perdeva diceva: -Non è giusto: c'è
qui qualcuno che non è dei nostri, e la colpa è sua se perdo!-.
-Aspetta, che vengo, tu, là dietro la stufa!- diceva un altro. Le urla
erano sempre più forti, e nessuno avrebbe potuto ascoltarle senza aver
paura. Il principe tuttavia non ne ebbe affatto. Alla fine i diavoli
saltarono in piedi e gli si scagliarono addosso; ed erano tanti che egli
non pot‚ difendersi.Lo trascinarono a terra, lo pizzicarono, lo
punzecchiarono, lo picchiarono e lo torturarono, ma egli sopportò tutto
senza avere paura e senza un lamento. Verso mattina sparirono, ed egli
era così spossato da non potersi muovere. Ma allo spuntar del giorno
venne da lui la fanciulla nera. Teneva in mano una bottiglietta in cui
era l'acqua della vita; lo lavò con quell'acqua, e subito ogni dolore
sparì, ed egli si sentì fresco e sano. Ella gli disse: -Hai superato
felicemente una notte, ma ne hai ancora due davanti a te-. Poi se ne
andò, e mentre si allontanava, egli notò che i suoi piedi erano
diventati bianchi. La notte seguente tornarono i diavoli, e
ricominciarono il loro gioco; ma ben presto si scagliarono sul principe
e lo picchiarono con violenza, molto più crudelmente della prima notte,
sicché‚ il suo corpo era pieno di ferite. Ma poiché‚ egli sopportò tutto
in silenzio, dovettero lasciarlo; e quando spuntò l'aurora, comparve
nuovamente la fanciulla che lo risanò con l'acqua della vita.
Quand'ella se ne andò, egli vide con gioia che era diventata tutta
bianca, meno la punta delle dita. Ora egli doveva superare solamente una
notte, ma era la peggiore. I diavoli tornarono. -Sei ancora qui?-
gridarono. -Ti tortureremo da mozzarti il fiato.- Lo punsero e lo
picchiarono, lo gettarono di qua e di là e gli tirarono braccia e gambe,
come se volessero squartarlo. Ma egli non diede un lamento e non ebbe
paura, e si consolava pensando che tutto ciò sarebbe passato e che la
fanciulla sarebbe stata liberata dal maleficio. Ma quando i diavoli
sparirono, egli giaceva immobile e privo di sensi; non pot‚ neanche
alzare gli occhi per vedere la fanciulla che entrava e lo bagnava con
l'acqua della vita. E d'un tratto scomparve ogni dolore, ed egli si
sentì fresco e sano come se si fosse appena svegliato dal sonno. E
quando aprì gli occhi, vide accanto a s‚ la fanciulla, bianca come la
neve e bella come il sole. -Alzati!- diss'ella -e brandisci per tre
volte la tua spada sulla scala, così tutto sarà libero.- E quand'egli
l'ebbe fatto, tutto il castello fu sciolto dall'incantesimo e la
fanciulla era una ricca principessa. Entrarono i servi e dissero che nel
salone la tavola era preparata e il pranzo già servito. Si sedettero,
mangiarono e bevvero insieme, e la sera furono celebrate le nozze in
grande esultanza.
