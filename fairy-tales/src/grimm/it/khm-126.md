# author: Gebrüder Grimm
# source: tbc
# url: https://www.grimmstories.com/it//grimm_fiabe/fernando_fidele_e_fernando_infedele
# note: copyright of translation tbc

## Fernando fedele e Fernando infedele 

C'era una volta un uomo e una donna che, finché‚ furono ricchi, non
ebbero figli, ma quando diventarono poveri, misero al mondo un
maschietto. Ma non riuscivano a trovare un compare; allora l'uomo disse
che sarebbe andato nel paese vicino, per vedere se là poteva trovarlo.
Per strada, incontrò un pover'uomo che gli domandò dove stesse andando;
egli rispose che andava a vedere se trovava un padrino: egli era povero
e perciò non trovava nessuno che volesse fargli da compare. -Oh- disse
il pover'uomo -voi siete povero e io pure: vi farò io da compare. Ma
sono così povero che non posso regalare nulla al bambino; andate e dite
alla comare di portarlo in chiesa.- Quando arrivarono in chiesa, il
pover'uomo era già là, e chiamò il bambino Fernando fedele. Uscendo di
chiesa, il poveretto disse: -Ora andate a casa: io non posso darvi
nulla, e anche voi non dovete darmi nulla-. Ma alla comare diede una
chiave e la pregò di darla, appena a casa, al padre, che la serbasse
finché‚ il bambino avesse quattordici anni; poi il ragazzo doveva andare
nella brughiera, e là doveva esserci un castello che si sarebbe aperto
con quella chiave, e tutto quello che c'era dentro era suo. Quando il
bimbo ebbe sette anni, e si era già fatto grandicello, andò una volta a
giocare con altri ragazzi, e tutti avevano ricevuto dei doni dal
padrino, uno più dell'altro, ma lui non poteva dire nulla, allora si
mise a piangere, andò a casa e disse al padre: -Non ho ricevuto proprio
nulla dal padrino?-. -Oh sì- rispose il padre -ti ha dato una chiave: se
c'è un castello nella brughiera, va' ad aprirlo.- Allora egli andò, ma
non c'era proprio nessun castello. Dopo sette anni, quando ne ha
quattordici, torna laggiù, ed ecco un castello. Lo apre, e dentro c'è
soltanto un cavallo bianco. Il ragazzo è così felice di avere un
cavallo, che vi salta in groppa e ritorna al galoppo da suo padre.
-Adesso ho anch'io un cavallo, e mi metterò in viaggio!- dice. Così se
ne va, e strada facendo, vede sulla strada una penna da scrivere.
Dapprima vuole raccoglierla, ma poi pensa: "Oh, lasciala stare! una
penna da scrivere la trovi ovunque se ne hai bisogno." Mentre si
allontana sente una voce che gli grida: -Fernando fedele, prendila con
te!-. Egli si volta ma non vede nessuno, allora torna indietro e
raccoglie la penna. Dopo aver cavalcato un po', passa vicino a un
fiume, e sulla riva c'è un pesce che boccheggia. Allora egli dice:
-Aspetta, caro pesce, ti aiuterò a tornare in acqua-. Lo prende per la
coda e lo getta nel fiume. Allora il pesce sporge la testa dall'acqua e
dice: -Tu mi hai aiutato e io ti darò un flauto: in caso di bisogno,
suonalo, e io ti aiuterò; e se qualcosa ti cadesse nell'acqua, suona il
flauto e io te la riporterò-. Il giovane prosegue e incontra un uomo che
gli domanda dove vuole andare. -Oh, al villaggio più vicino.- -Come vi
chiamate?- -Fernando fedele.- -Ma guarda, abbiamo quasi lo stesso nome:
io mi chiamo Fernando infedele.- E tutti e due se ne vanno alla locanda
del villaggio vicino. Ma il guaio era che Fernando infedele sapeva tutto
quello che un altro pensava e voleva fare; lo sapeva per ogni sorta di
male arti. Nella locanda c'era una bella fanciulla, con un viso ridente
e di belle maniere. Ella s'innamorò di Fernando fedele, perché‚ era
bello; e gli chiese dove volesse andare. Oh, voleva girare il mondo. Ma
lei gli disse che gli conveniva rimanere: in quel paese c'era un re che
avrebbe preso volentieri un domestico o un battistrada; egli avrebbe
dovuto entrare a servizio dal re. Ma Fernando fedele rispose che non
poteva andare a offrirsi così. Allora la fanciulla disse: -Oh, lo farò
io!-. Andò subito dal re e gli disse che conosceva un domestico di
bell'aspetto. IL re ne fu contento, lo mandò a chiamare e voleva farne
il suo domestico. Ma il giovane preferiva essere battistrada, perché‚
dov'era il suo cavallo, doveva esserci anche lui; e il re gli fece fare
il battistrada. Quando Fernando infedele venne a saperlo, disse alla
fanciulla: -Come, aiuti lui e non me?-. -Oh- diss'ella -aiuterò anche
te.- E pensava: -Devi tenertelo amico, perché‚ di lui non ci si può
fidare." Così va dal re e glielo offre come domestico, e il re ne è
contento. Al mattino, mentre Fernando infedele lo vestiva, il re
sospirava sempre: -Ah, se avessi qui con me la mia sposa!-. Ma Fernando
infedele detestava Fernando fedele e, un giorno che il re riprese a
lamentarsi in quel modo, disse: -Avete il battistrada: mandatelo a
prenderla; e se non lo fa, tagliategli la testa-. Allora il re mandò a
chiamare Fernando fedele e gli disse che aveva una promessa sposa così e
così: doveva portargliela altrimenti sarebbe morto. Fernando fedele andò
nella stalla dal suo cavallo bianco, e piangeva e si lamentava: -Ah,
povero me!-. Allora udì una voce dietro di lui: -Fernando fedele,
perché‚ piangi?-. Egli si voltò ma non vide nessuno e continuò a
lamentarsi: -Oh, mio caro cavallino, adesso devo lasciarti, devo
morire!-. Solo allora si accorse che era il suo cavallino bianco a
interrogarlo: -Sei tu, cavallino mio? Sai parlare?-. E aggiunse: -Devo
andare in un posto così e così a prendere la promessa sposa: non sai
dirmi cosa devo fare?-. Il cavallino bianco rispose: -Vai dal re e digli
che porterai la sposa se egli ti darà ciò che desideri: riuscirai se ti
darà una nave piena di carne e una colma di pane. Sul mare a sono dei
gran giganti e se tu non portassi loro della carne, ti farebbero a
pezzi; e ci sono dei brutti uccelli che ti caverebbero gli occhi se tu
non avessi del pane per loro-. Allora il re ordinò a tutti i beccai del
paese di macellare, e a tutti i fornai di cuocere il pane, in modo da
riempire le due navi. Quando furono piene, il cavallino bianco disse a
Fernando fedele: -Adesso saltami in groppa e imbarcati con me; quando
verranno i giganti, dirai:"Adesso l'ira conviene scordare, e senza
indugio venite a mangiare!"E quando verranno gli uccelli dirai
ancora:"A voi qualcosa ho voluto portare, or senza indugio venite a
beccare!"Allora non ti faranno nulla, e quando arriverai al castello, i
giganti ti aiuteranno: sali al castello e prendi due giganti con te, là
ci sarà la principessa addormentata; tu però non svegliarla: i giganti
devono sollevarla con il letto e portarla sulla nave-. E ogni cosa andò
come aveva detto il cavallino bianco: Fernando fedele diede ai giganti e
agli uccelli quello che aveva portato; i giganti si rabbonirono e
portarono la principessa con il suo letto al re. Ma quando arrivò dal
re, ella disse che non poteva vivere se non aveva le sue carte, che
erano rimaste nel castello. Su suggerimento di Fernando infedele,
chiamarono così Fernando fedele, e il re gli ordinò di andare a prendere
le carte nel castello, altrimenti sarebbe morto. Allora egli tornò di
nuovo nella stalla e pianse e disse: -Oh, mio caro cavallino, devo
partire nuovamente, come faremo?-. Allora il cavallino disse che
dovevano caricare ancora la nave. Tutto andò come la volta precedente e
giganti e uccelli furono saziati e ammansiti dalla carne. Quando
giunsero al castello il cavallo gli disse di entrare: le carte erano sul
tavolo, nella camera della principessa. Fernando fedele va e le prende.
Quando sono in mare, a Fernando fedele cade la penna in acqua, e il
cavallo gli dice: -Adesso non posso aiutarti-. Allora gli viene in mente
il flauto, incomincia a suonare ed ecco arrivare il pesce con la penna
in bocca e gliela porge. Ed egli porta le carte al castello dove si
stavano celebrando le nozze. Ma alla regina il re non piaceva perché‚
non aveva naso, e invece le piaceva molto Fernando fedele. Una volta che
i signori della corte erano riuniti, la regina disse che si intendeva di
magia: se qualcuno voleva provare, lei poteva tagliargli la testa e
rimettergliela a posto.
Ma nessuno voleva essere il primo e dovette offrirsi Fernando fedele,
sempre per consiglio di Fernando infedele: la regina gli tagliò la testa
e gliela rimise a posto, e il taglio guarì subito, sicché‚ sembrava che
avesse un filo rosso intorno al collo. Allora il re le disse: -Bimba
mia, dove l'hai imparato?-. -Sì- rispose la regina -conosco l'arte:
devo provare anche con te?- -Oh sì- disse il marito. Ma lei gli tagliò
la testa e non gliela rimise a posto, fingendo di non riuscirci e che la
testa non volesse attaccarsi bene. Così il re fu sotterrato e la regina
sposò Fernando fedele. Ma questi cavalcava sempre sul suo cavallo
bianco, e una volta il cavallo gli disse di andare in un'altra prateria
che gli indicò, e di farne tre volte il giro al galoppo.
Quando l'ebbe fatto, il cavallo si drizzò sulle zampe di dietro e si
trasformò in un principe.
