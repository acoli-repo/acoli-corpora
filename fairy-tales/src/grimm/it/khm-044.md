# author: Gebrüder Grimm
# source: tbc
# url: https://www.grimmstories.com/it//grimm_fiabe/comare_morte
# note: copyright of translation tbc

## Comare Morte 

Un pover'uomo aveva dodici figli e doveva lavorare giorno e notte per
poter procurare loro soltanto il pane. Quando venne al mondo il
tredicesimo, non sapendo più cosa fare, corse sulla strada per pregare
il primo che incontrasse di fare da padrino. Il primo che incontrò fu il
buon Dio. Il buon Dio già sapeva cosa gli pesava sul cuore e gli disse:
"Pover'uomo, mi fai pena: terrò a battesimo il tuo bambino e
provvederò perché‚ sia felice sulla terra." - "Chi sei?" domandò
l'uomo. "Sono il buon Dio." - "Allora non ti voglio per compare,
perché‚ dai ai ricchi e fai patire ai poveri la fame." Così parlò
l'uomo poiché‚ non sapeva con quanta saggezza Iddio dispensi ricchezza
e povertà. Volse così le spalle al Signore e proseguì. Gli si avvicinò
il diavolo e disse: "Cosa cerchi? Se sarò padrino di tuo figlio, gli
darò oro e tutti i piaceri del mondo." L'uomo domandò: "Chi sei?" -
"Sono il diavolo." - "Allora non ti voglio per compare: tu inganni
gli uomini per sedurli," disse l'uomo, e proseguì. Gli venne incontro
la Morte e gli disse: "Prendimi per comare" - "Chi sei?" domandò
l'uomo. "Sono la Morte, che fa tutti uguali." Allora l'uomo disse:
"Tu sei giusta: prendi sia il ricco sia il povero senza fare
differenze; sarai la mia comare." La Morte rispose: "Farò diventare
tuo figlio ricco e famoso; chi mi ha per amica, non manca di nulla."
Disse l'uomo: "Domenica prossima c'è il battesimo: sii puntuale." La
Morte comparve come aveva promesso e fece da madrina al piccolo.

Quando il ragazzo fu adulto, un bel giorno la comare lo prese con s‚, lo
portò nel bosco e, quando furono soli, gli disse: "Ora avrai il mio
regalo di battesimo. Farò di te un medico famoso. Quando sarai chiamato
al letto di un ammalato, ti apparirò ogni volta: se mi vedrai ai piedi
del letto, puoi dire francamente che lo risanerai; gli darai un'erba
che ti indicherò e guarirà; ma se mi vedi al capezzale dell'infermo,
allora è mio e dovrai dire che ogni rimedio è inutile e che deve
morire." Poi la Morte gli indicò l'erba miracolosa e gli disse:
"Guardati dall'usarla contro il mio volere."

Ben presto il giovane divenne famoso in tutto il mondo. "Gli basta
guardare l'ammalato per capire se guarirà o se deve morire." Così si
diceva di lui e la gente accorreva da ogni parte per condurlo dagli
ammalati e gli davano tanto oro quanto egli chiedeva, cosicché‚ in poco
tempo divenne un uomo ricco. Ora avvenne che anche il re si ammalò, e
mandarono a chiamare il medico perché‚ dicesse se doveva morire. Ma
quand'egli si avvicinò al letto, vide che la Morte si trovava al
capezzale dell'ammalato: non vi era più erba che giovasse. Ma il medico
pensò: "Forse per una volta posso ingannare la Morte, e dato che è la
mia madrina, non se l'avrà poi tanto a male!" Così prese il re e lo
voltò di modo che la Morte venne a trovarsi ai suoi piedi; poi gli diede
l'erba e il re si riebbe e guarì. Ma la Morte andò dal medico adirata e
con la faccia scura gli disse: "Per questa volta te la passo perché‚
sono la tua madrina, ma se ti azzardi a ingannarmi ancora una volta, ne
andrà della tua stessa vita!"

Non molto tempo dopo si ammalò la principessa e nessuno riusciva e
guarirla. Il re piangeva giorno e notte da non vederci più; infine fece
sapere che chiunque la salvasse dalla morte, sarebbe diventato il suo
sposo e l'erede della corona. Quando il medico giunse al letto
dell'ammalata, vide la Morte al suo capezzale. Ma pensò alla promessa
del re e inoltre la principessa era così bella che egli dimenticò
l'ammonimento e, anche se la Morte gli lanciava terribili occhiate,
voltò l'ammalata mettendole la testa al posto dei piedi e le diede
l'erba, cosicché‚ ella tornò in vita.

Ma la Morte, vedendosi defraudata per la seconda volta di ciò che le
spettava, andò dal medico e disse: "Seguimi!" lo afferrò con la sua
mano di ghiaccio e lo condusse in una caverna sotterranea, ove si
trovavano migliaia e migliaia di luci a perdita d'occhio. Alcune erano
grandi, altre medie, altre ancora piccole. A ogni istante alcune si
spegnevano e altre si accendevano, di modo che le fiammelle sembravano
saltellare qua e là. "Vedi," disse la Morte, "queste luci sono le
vite degli uomini. Le più alte sono dei bambini, le medie dei coniugi
nel fiore degli anni, le piccole dei vecchi. Ma a volte anche i bambini
e giovani hanno soltanto una piccola candelina. Quando si spegne, la
loro vita è alla fine ed essi mi appartengono." Il medico disse:
"Mostrami la mia." Allora la Morte gli indicò un moccoletto piccolo
piccolo che minacciava di spegnersi e disse: "Eccola!" Allora il
medico si spaventò e disse: "Ah, cara madrina, accendetene un'altra
perché‚ possa godere la mia vita, diventando re e sposo della bella
principessa!" - "Non posso," rispose la Morte, "deve spegnersi una
candela prima che se ne accenda un'altra." - "Allora mettete quella
vecchia su di una nuova, che arda subito quando l'altra è finita,"
supplicò il medico. Allora la Morte finse di esaudire il suo desiderio,
e prese una grande candela nuova. Ma, nel congiungerle, sbagliò
volutamente, poiché‚ voleva vendicarsi, e il moccolo cadde e si spense.
Subito il medico stramazzò a terra: anch'egli era caduto nelle mani
della Morte.
