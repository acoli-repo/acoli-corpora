# author: Gebrüder Grimm
# source: tbc
# url: https://www.grimmstories.com/it//grimm_fiabe/jorinda_e_joringhello
# note: copyright of translation tbc

## Jorinda e Joringhello 

C'era una volta un vecchio castello nel cuore di una foresta grande e
fitta; là abitava, tutta sola, una vecchia strega molto potente. Di
giorno si trasformava in gatto o in civetta, mentre la sera riprendeva
l'aspetto umano. Sapeva come attirare la selvaggina e gli uccelli, poi
li macellava e li cucinava lessi o arrosto. Se qualcuno arrivava a cento
passi dal castello, era costretto a fermarsi e non poteva più muoversi
finché‚ ella non lo liberava Ma se una vergine entrava in quel cerchio,
la vecchia la trasformava in uccello e la rinchiudeva in una gabbia che
metteva in una delle stanze del castello. Di quelle gabbie ne aveva ben
settemila, con dentro uccelli tanto rari. C'era una fanciulla che si
chiamava Jorinda, più bella di ogni altra. Era promessa sposa a un
giovane leggiadro di nome Joringhello. Il giorno delle nozze si
avvicinava, ed essi erano felici in compagnia l'uno dell'altro. Per
poter parlare e confidarsi, se ne andarono nel bosco a passeggiare. -Fai
attenzione- disse il giovane -di non avvicinarti troppo al castello.-
Era una bella serata, il sole brillava fra i tronchi degli alberi,
chiaro nel verde cupo della foresta, e la tortora gemeva sulle vecchie
betulle. Ogni tanto Jorinda piangeva, si sedeva al sole lamentandosi, e
così pure faceva Joringhello. Erano sgomenti come se dovessero morire.
Si guardarono intorno: si erano persi e non sapevano come ritrovare la
via di casa. Il sole era già tramontato per metà dietro al monte. Il
giovane guardò fra i cespugli e vide in prossimità le vecchie mura del
castello; a quella vista si spaventò a morte. Jorinda cantava:-Il mio
uccellino dal rosso anellino, canta lamenti, lamenti, lamenti. Predice
alla colomba la morte fra i tormenti; canta lamenti, sì! Chiù, chiù,
chiù!-Joringhello la guardò: Jorinda si era mutata in un usignolo che
cantava: -Chiuì, chiuì-. Una civetta dagli occhi ardenti le volò attorno
tre volte, e per tre volte gridò: -Sciù, uh, uh, uh-. Joringhello non
poteva muoversi: era rigido come pietra e non poteva piangere, n‚
parlare, n‚ muovere la mano o il piede. Ora il sole era tramontato: la
civetta volò in un cespuglio, e, subito dopo, ne venne fuori una vecchia
tutta curva, gialla e rinsecchita con degli occhiacci rossi e il naso
tanto adunco che le toccava il mento con la punta. Ella borbottò
qualcosa, poi afferrò l'usignolo e lo portò via. Joringhello non poteva
dire nulla n‚ muoversi; l'usignolo era scomparso. Finalmente la vecchia
ritornò e disse con voce roca: -Salute, Zachiele, quando la luna splende
nel cerfoglio, sciogli, Zachiele, alla buon'ora-. E Joringhello fu
libero. Si gettò ai piedi della vecchia pregandola di ridargli la sua
Jorinda; ma ella rispose che non l'avrebbe riavuta mai più e se ne
andò. Egli gridò, pianse, si lamentò, ma invano. -Oh, che sarà mai di
me?- Joringhello se ne andò e giunse infine in un villaggio sconosciuto,
dove fece il guardiano di pecore per lungo tempo. Spesso si aggirava
intorno al castello, senza tuttavia avvicinarsi troppo. Infine una notte
sognò di trovare un fiore rosso sangue con in mezzo una perla bella
grossa. Egli colse il fiore e andò al castello, e tutto ciò che toccava
con il fiore si liberava dall'incantesimo. Sognò inoltre che in quel
modo era riuscito a riavere la sua Jorinda. La mattina, quando si
svegliò, incominciò a cercare quel fiore per monti e valli. Cercò fino
al nono giorno, e, di mattino presto, trovò il fiore rosso sangue. In
mezzo c'era una goccia di rugiada, grossa come la perla più bella.
Portò con s‚ il fiore giorno e notte, finché‚ giunse al castello. Là,
non fu più immobilizzato dall'incantesimo, ma proseguì fino al portone.
Joringhello se ne rallegrò, lo toccò con il fiore, e il portone si
spalancò. Egli entrò, attraversò il cortile e tese l'orecchio per
capire di dove venisse il canto degli uccelli. Infine lo capi, andò e
trovò la sala dove si trovava la strega che stava dando da mangiare agli
uccelli nelle settemila gabbie. Quand'ella vide Joringhello, andò su
tutte le furie, lo maledì, gli sputò addosso fiele e veleno, ma dovette
fermarsi a due passi da lui. Egli non si curò di lei e andò a vedere le
gabbie con gli uccelli. Ma c'erano molte centinaia di usignoli e, fra
tanti, come poteva ritrovare la sua Jorinda? Mentre guardava, si accorse
che la vecchia prendeva di nascosto una gabbietta con un uccello e si
avviava verso la porta. Le si avvicinò d'un balzo e, con il fiore,
toccò la gabbietta e anche la vecchia, che non pot‚ più fare
incantesimi. Jorinda era là, gli aveva gettato le braccia intorno al
collo, ed era bella come un tempo. Egli ridiede aspetto umano anche agli
altri uccelli, poi se ne ritornò a casa con la sua Jorinda e vissero a
lungo insieme felici e contenti.
