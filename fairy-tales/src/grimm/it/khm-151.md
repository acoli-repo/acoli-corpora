# author: Gebrüder Grimm
# source: tbc
# url: https://www.grimmstories.com/it//grimm_fiabe/i_tre_pigri
# note: copyright of translation tbc

## I tre pigri 

Un re aveva tre figli che amava in egual maniera, e non sapeva chi
dovesse nominare suo successore dopo la sua morte. Quando fu in punto di
morte, li chiamò a s‚ e disse: -Cari figlioli, ho pensato una cosa che
voglio dirvi: il più pigro di voi diventerà re alla mia morte-. Allora
il maggiore disse: -Babbo, il regno spetta a me, perché‚ sono talmente
pigro che, se mi stendo e voglio dormire, e mi cade una goccia negli
occhi, non ho voglia di chiuderli per addormentarmi-. Il secondo disse:
-Babbo, il regno spetta a me, perché‚ sono talmente pigro che, se mi
siedo accanto al fuoco per scaldarmi, mi lascio bruciare le piante dei
piedi, piuttosto che tirare indietro le gambe-. Il terzo disse: -Babbo,
il regno spetta a me, perché‚ sono così pigro che, se dovessero
impiccarmi e avessi già il capestro al collo, e uno mi desse in mano un
coltello affilato con il quale poterlo tagliare, mi lascerei impiccare
piuttosto che alzare la mano-. All'udirlo il padre disse: -Tu sarai il
mio successore-.
