# author: Gebrüder Grimm
# source: tbc
# url: https://www.grimmstories.com/it//grimm_fiabe/le_cornacchie
# note: copyright of translation tbc

## Le cornacchie 

Un onesto soldato aveva guadagnato del denaro e lo aveva messo da parte,
perché‚ era scrupoloso e non lo scialava, come gli altri, all'osteria.
Due suoi camerati avevano il cuore cattivo e volevano portargli via il
suo denaro; in apparenza, tuttavia, si comportavano molto
amichevolmente. Un giorno gli dissero: -Ascolta, che cosa stiamo a fare
qui in città, chiusi come se fossimo prigionieri? E per giunta uno come
te, che a casa potrebbe guadagnare a dovere e vivere contento-.
Insistettero così a lungo con questi discorsi, finché‚ egli acconsentì e
scappò con loro. Ma gli altri due non avevano altro intento che di
rubargli il denaro fuori città. Quand'ebbero percorso un tratto di
strada, i due camerati dissero: -Dobbiamo prendere la strada verso
destra se vogliamo arrivare al confine-. -Ma neanche per idea!- rispose
l'altro -di qui si torna dritti in città: dobbiamo proseguire a
sinistra.- -Che cosa? Vuoi forse fare il prepotente?- gridarono gli
altri due, gli si scagliarono addosso, lo picchiarono finché‚ egli cadde
a terra e gli presero i soldi di tasca. Ma non era ancora abbastanza:
gli cavarono gli occhi, lo trascinarono alla forca e ve lo legarono
stretto. Lo abbandonarono là e se ne tornarono in città con il denaro
rubato. Il povero cieco non sapeva in quale luogo triste si trovasse;
tastò attorno a s‚ e capì di essere seduto sotto una trave di legno.
Allora pensò che si trattasse di una croce e disse: -E' stato bello da
parte vostra avermi almeno legato sotto una croce: Dio è con me- e
incominciò a pregare. Quando stava per imbrunire, udì un frullar d'ali:
erano tre cornacchie che si posarono sulla forca. Ne udì una che diceva:
-Sorelle, che novità ci portate? Ah, se la gente sapesse quello che
sappiamo noi! La principessa è malata, e il vecchio re l'ha promessa in
isposa a colui che la guarisce. Ma questo non lo può nessuno poiché‚ la
principessa ridiventerà sana solo se il rospo che si trova nello stagno
verrà ridotto in cenere ed ella la berrà-. La seconda cornacchia disse:
-Ah, se la gente sapesse quello che sappiamo noi! Questa notte verrà dal
cielo una rugiada salutare e portentosa, e chi è cieco e si strofina gli
occhi con essa, riacquista la vista-. La terza disse: -Ah, se la gente
sapesse quello che sappiamo noi! Il rospo può essere di aiuto a una sola
persona e anche la rugiada è rimedio per pochi, ma in città c'è grande
pericolo: tutti i pozzi sono prosciugati e nessuno sa che se si toglie
la grossa pietra quadrata che si trova sulla piazza del mercato, e vi si
scava sotto, ne sgorgherà dell'ottima acqua-. Quando le cornacchie
ebbero pronunciato queste parole, egli le udì volar via con un frullar
d'ali. Piano piano si liberò dalle corde, poi si chinò, raccolse
qualche erbetta e si strofinò gli occhi con la rugiada che vi era caduta
sopra. Subito tornò a vederci, e siccome in cielo c'erano la luna e le
stelle, vide che si trovava presso la forca. Cercò allora un vaso di
terracotta e raccolse quanto più pot‚ della preziosa rugiada; poi andò
allo stagno, rimosse un po' l'acqua, tirò fuori il rospo e, dopo
averlo ridotto in cenere, si recò alla corte del re. Là fece bere la
cenere alla principessa, e quand'ella guarì la domandò in moglie, come
era stato promesso. Ma siccome era vestito miseramente, egli non piacque
al re, sicché‚ questi fece sapere che colui che volesse avere sua figlia
in isposa doveva prima procurare acqua alla città; così credeva di
essersi liberato di lui. Ma egli andò alla piazza del mercato e disse
alla gente di sollevare la pietra quadrata e di cercare l'acqua
scavandovi sotto. Così fecero e presto trovarono una bella sorgente che
dava acqua in abbondanza. Il re non pot‚ più rifiutargli la figlia, ed
essi si sposarono e vissero insieme felici. Un giorno, mentre se ne
andava a passeggio per i campi, incontrò i due camerati di un tempo che
erano stati tanto sleali con lui. Essi non lo riconobbero, mentre egli
li identificò subito, andò da loro e disse: -Vedete, sono il vostro
camerata di un tempo, al quale avete cavato gli occhi in modo così
infame; ma il buon Dio, per fortuna, me li ha fatti ricrescere-. Allora
essi si prostrarono ai suoi piedi e chiesero grazia; e siccome egli era
di buon cuore, ne ebbe pietà, li prese con s‚ e diede loro vestiti e
nutrimento. Indi raccontò come gli erano andate le cose e come fosse
arrivato a tanta fortuna. Appresa ogni cosa, gli altri due non si davano
pace e vollero anch'essi trascorrere una notte sotto la forca per
vedere se sentivano qualcosa di interessante. Quando si trovarono sotto
al patibolo, udirono un frullar d'ali sopra le loro teste: erano le tre
cornacchie. La prima disse alle altre: -Ascoltate, sorelle, deve averci
ascoltate qualcuno, poiché‚ la principessa è guarita, il rospo è sparito
dallo stagno, un cieco è tornato a vederci e in città hanno scavato di
fresco un pozzo; venite e cerchiamo, forse troveremo colui che ci ha
ascoltate!-. Le tre cornacchie scesero a volo e trovarono i due soldati;
prima che questi potessero difendersi, si posarono sulle loro teste e
cavarono loro gli occhi a forza di beccate, poi continuarono a beccarli
finché‚ li uccisero. Così i due rimasero distesi sotto la forca. Non
vedendoli tornare da due giorni, il loro vecchio camerata si chiese dove
fossero andati a finire e si mise a cercarli. Ma non trovò altro che le
loro ossa, le portò via dalla forca e le mise in una fossa.
