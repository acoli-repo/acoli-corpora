# author: Gebrüder Grimm
# source: tbc
# url: https://www.grimmstories.com/it//grimm_fiabe/la_chiave_d_oro
# note: copyright of translation tbc

## La chiave d'oro 

Un giorno d'inverno, mentre una spessa coltre di neve copriva la terra,
un povero ragazzo fu mandato a cercare della legna. Dopo averla
raccolta, siccome sentiva molto freddo, prima di rincasare decise di
accendere un fuoco per scaldarsi un po'. Sul terreno, dove la neve si
era sciolta, vide una chiave d'oro. Ritenendo che dove c'è una chiave
non possa non esserci anche una serratura, scavò e scavò finché trovò
una piccola scatola di ferro. "Se con questa chiave riesco ad
aprirla," pensò, "di sicuro dentro troverò qualcosa di grande
valore." Così si mise a cercare il buco della serratura, ma riusciva a
trovarlo. Alla fine lo vide, ma era così piccolo che lo si poteva appena
vedere. Provò la chiave e questa entrò perfettamente. La girò una volta
e... adesso dobbiamo aspettare che sollevi il coperchio per sapere
quali grandi meraviglie la scatola contiene.
