# author: Gebrüder Grimm
# source: tbc
# url: https://www.grimmstories.com/it//grimm_fiabe/la_fanciulla_senza_mani
# note: copyright of translation tbc

## La fanciulla senza mani 

Un mugnaio era caduto a poco a poco in miseria e non aveva più nulla
all'infuori del suo mulino e, dietro, un grosso melo. Un giorno che era
andato a far legna nel bosco gli si avvicinò un vecchio e gli disse:
-Perché‚ ti affanni a spaccar legna? Io ti farò ricco, se in cambio mi
prometti quello che c'è dietro al tuo mulino; fra tre anni verrò a
prenderlo-. "Che altro può essere se non il mio melo?" pensò il
mugnaio; così acconsentì e s'impegnò per iscritto con lo sconosciuto,
che se ne andò ridendo. Quando il mugnaio tornò a casa, gli venne
incontro la moglie e gli disse: -Di dove viene tutta questa ricchezza in
casa nostra? Casse e cassoni sono pieni di roba, senza che nessuno sia
venuto a portarla- Il mugnaio rispose: -Da un vecchio che ho incontrato
nel bosco; in cambio mi sono impegnato a cedergli quello che c'è dietro
il mulino-. -Ah, marito- disse la donna spaventata -ce la vedremo
brutta: era il diavolo! E intendeva nostra figlia che spazzava il
cortile dietro il mulino.- La figlia del mugnaio era una fanciulla bella
e pia e visse quei tre anni nel timore di Dio e senza peccato. Quando
venne il giorno in cui il maligno doveva prenderla, ella si lavò per
bene e tracciò con il gesso un cerchio intorno a s‚. Il diavolo comparve
di buon mattino, ma non pot‚ avvicinarla. Incollerito disse al mugnaio:
-Portale via tutta l'acqua, che non possa più lavarsi; così l'avrò in
mio potere-. Atterrito, il mugnaio obbedì. Il giorno dopo il diavolo
tornò, ma ella aveva pianto sulle sue mani, che erano pulitissime. Così
non pot‚ avvicinarsi di nuovo e, furioso, disse al mugnaio: -Tagliale le
mani; altrimenti non posso farle nulla-. Ma il padre inorridì e rispose:
-Come potrei tagliare le mani a mia figlia!-. Allora il maligno lo
minacciò e disse: -Se non lo fai, sei mio e prendo te-. Spaventato, il
padre promise di obbedirgli. Andò dalla fanciulla e le disse: -Bimba
mia, se non ti mozzo le mani, il diavolo mi porta via, e nello spavento
gli ho promesso di farlo. Ti prego di perdonarmi-. Ella rispose: -Padre,
fate di me ciò che volete, sono vostra figlia-. Porse le mani e se le
lasciò mozzare. Il diavolo tornò per la terza volta, ma ella aveva
pianto tanto e così a lungo sui moncherini che erano pulitissimi. Egli
aveva perduto così ogni diritto su di lei e dovette andarsene. Il
mugnaio le disse: -Per merito tuo ho guadagnato tante ricchezze che per
tutta la vita voglio trattarti da regina-. Ma ella rispose: -Non posso
rimanere qui; me ne andrò: creature pietose provvederanno di certo al
mio bisogno-. Si fece legare i moncherini dietro la schiena e al levar
del sole si mise in cammino e camminò tutto il giorno, fino a notte.
Arrivò al giardino di una reggia dove, al chiaro di luna, vide degli
alberi carichi di frutta; ma il giardino era circondato da un fosso. E
siccome non aveva mangiato nulla per tutto il giorno e aveva tanta fame,
pensò: "Ah, fossi là dentro e potessi mangiare un po' di quei frutti!
Se no mi tocca morir di fame." Si inginocchiò, invocò il Signore e
pregò. D'un tratto apparve un angelo che chiuse una cateratta, sicché‚
il fosso si prosciugò ed ella pot‚ attraversarlo. Entrò nel giardino e
l'angelo la seguì. Vide un albero da frutta: erano belle pere, ma erano
tutte contate. Ella si avvicinò e, per placare la fame, ne mangiò una
staccandola con la bocca. Il giardiniere la vide ma, siccome c'era
l'angelo, egli ebbe paura e pensò che la fanciulla fosse uno spettro;
così non osò chiamare n‚ dir nulla. Dopo aver mangiato la pera ella fu
sazia, e andò a nascondersi nel boschetto. Il mattino seguente venne il
re cui apparteneva il giardino, contò le pere e, vedendo che ne mancava
una, domandò al giardiniere dove fosse. Non era sotto l'albero, eppure
non c'era più. Il giardiniere rispose: -La notte scorsa è venuto uno
spettro senza mani e l'ha mangiata, staccandola con la bocca-. Il re
disse: -Come ha fatto ad attraversare l'acqua, e dov'è andato?-. Il
giardiniere rispose: -Un essere è venuto dal cielo, con una veste
candida come la neve, e ha chiuso la cateratta prosciugando l'acqua.
Doveva essere un angelo e io ho avuto paura, così non ho fatto domande
n‚ ho chiamato. Poi lo spettro è scomparso di nuovo-. Il re disse:
-Questa notte veglierò con te-. Quando fu buio il re si recò in giardino
accompagnato da un prete che doveva rivolgere la parola allo spettro. Si
sedettero tutti e tre sotto l'albero e attesero. A mezzanotte la
fanciulla uscì dal boschetto, si avvicinò all'albero e mangiò un'altra
pera, staccandola con la bocca; accanto a lei c'era l'angelo
biancovestito. Allora il prete si fece avanti e disse: -Vieni dal cielo
o dalla terra? Sei uno spettro o una creatura umana?-. -No- rispose ella
-non sono uno spettro, ma una povera creatura che tutti hanno
abbandonata, tranne Dio.- Il re disse: -Se tutti ti hanno abbandonata,
io non ti abbandonerò-. La prese con s‚ nel suo castello, le fece fare
due mani d'argento e, poiché‚ era tanto bella e buona, se ne innamorò e
la prese come sua sposa. Un anno dopo, il re dovette partire per la
guerra; raccomandò la giovane regina a sua madre, dicendole: -Quando
partorirà abbiatene cura e scrivetemi subito-. La regina diede alla luce
un bel bambino, e la vecchia madre si affrettò a scrivere al re per
annunciargli la felice notizia. Ma per via il messo si riposò accanto a
un ruscello e si addormentò. Allora venne il diavolo che cercava sempre
di nuocere alla buona regina, e scambiò la lettera con un'altra in cui
si diceva che la regina aveva messo al mondo un mostro. Quando il re
lesse la lettera si spaventò e si rattristò profondamente, ma rispose
che dovevano avere cura della regina fino al suo ritorno. Il messaggero
ripartì con la lettera, ma si riposò nello stesso luogo e si addormentò
un'altra volta. Allora tornò il diavolo e gli mise in tasca un'altra
lettera nella quale era scritto che uccidessero la regina e il bambino.
Quando la vecchia madre ricevette la lettera, inorridì e scrisse al re
ancora una volta, ma non ricevette altra risposta, perché‚ ogni volta il
diavolo dava al messo una lettera falsa e, nell'ultima, ordinava
addirittura di conservare la lingua e gli occhi della regina come prova
della sua morte. Ma la vecchia madre piangeva all'idea che fosse
versato quel sangue innocente; così mandò a prendere, di notte, una
cerva, le strappò la lingua e gli occhi e li mise da parte. Poi disse
alla regina: -Non posso farti uccidere, ma non puoi più fermarti qui:
va' per il mondo con il tuo bambino e non ritornare-. Le legò il
bambino sul dorso, e la povera donna se ne andò con gli occhi pieni di
lacrime. Arrivò in una grande foresta selvaggia; si inginocchiò a
pregare e le apparve l'angelo del Signore che la condusse a una casetta
sulla quale era una piccola insegna che diceva: -Qui si alloggia
gratuitamente-. Dalla casetta uscì una fanciulla bianca come la neve che
disse: -Benvenuta, Maestà!- e la fece entrare. Le tolse il bimbo dalla
schiena e glielo pose al seno, perché‚ poppasse, poi lo mise in un bel
lettino già pronto. Allora la povera donna disse: -Come sai che ero una
regina?-. La fanciulla bianca rispose: -Sono un angelo mandato da Dio
per avere cura di te e del tuo bambino-. Ed ella visse sette anni nella
casetta, sotto la tutela dell'angelo, e per la sua devozione, Dio le
fece la grazia e le ricrebbero le mani. Intanto il re, quando rientrò a
casa, volle vedere sua moglie e il suo bambino. Allora la vecchia madre
si mise a piangere e disse: -Uomo malvagio, perché‚ mi hai scritto di
uccidere due innocenti creature?-. Gli mostrò le due lettere scambiate
dal diavolo e soggiunse: -Ho fatto quanto hai ordinato- e gli mostrò,
come prova, la lingua e gli occhi. Allora il re si mise a piangere
ancora più amaramente sulla sua povera moglie e sul figlioletto, tanto
che la vecchia madre si impietosì e gli disse: -Rallegrati, è ancora
viva: ho fatto uccidere di nascosto una cerva da cui ho tolto le prove;
ma a tua moglie ho legato il bambino sul dorso, e le ho detto che
andasse per il mondo e che promettesse di non tornare mai più, poiché‚
tu eri così adirato con lei-. Allora il re disse: -Camminerò fin dove il
cielo è azzurro e non mangerò n‚ berrò finché‚ non avrò ritrovato la mia
cara moglie e il mio bambino, se non sono morti di fame-. Così errò qua
e là per sette anni, cercandola per tutte le rupi; ma non la trovò e
pensava che fosse morta. Per tutto quel tempo, non mangiò n‚ bevve
nulla, ma Dio lo mantenne in vita. Alla fine giunse nella grande foresta
e trovò la casettina con l'insegna che diceva: -Qui si alloggia
gratuitamente-. La fanciulla bianca uscì, lo prese per mano e lo fece
entrare dicendo: -Benvenuta, Maestà!- e gli domandò di dove venisse.
Egli rispose: -Sono quasi sette anni che vado in giro alla ricerca di
mia moglie e del suo bambino, ma non riesco a trovarli; saranno morti di
fame!-. L'angelo gli offrì da mangiare e da bere, ma egli non prese
nulla e volle soltanto riposarsi un poco. Si mise a dormire, coprendosi
il volto con un fazzoletto. Allora l'angelo andò nella camera dov'era
la regina con il bimbo, che ella soleva chiamare Doloroso, e le disse:
-Vieni con il tuo bambino, è giunto il tuo sposo-. La donna andò dove
egli dormiva, e il fazzoletto gli cadde dal volto. Allora ella disse:
-Doloroso, raccogli il fazzoletto a tuo padre e coprigli di nuovo il
volto-. Il bimbo lo raccolse e gli coprì il volto. Ma il re l'udì nel
dormiveglia e lasciò cadere apposta di nuovo il fazzoletto. Allora ella
disse nuovamente: -Doloroso, raccogli il fazzoletto a tuo padre e
coprigli di nuovo il volto-. Il bambino s'impazientì e disse: -Cara
madre, come posso coprire il volto a mio padre se non ho padre sulla
terra? Ho imparato la preghiera: Padre nostro, che sei nei cieli; tu hai
detto che mio padre era in cielo ed era il buon Dio. Come potrei
conoscere un uomo così selvaggio? Non è mio padre!-. In quel mentre il
re si rizzò a sedere e chiese alla donna chi fosse. Ella disse: -Sono
tua moglie, e questo è tuo figlio Doloroso-. Ma egli vide che aveva le
mani vere e disse: -Mia moglie ha mani d'argento-. Ella rispose: -Il
buon Dio me le ha fatte ricrescere-. E l'angelo andò nella sua camera,
prese le mani d'argento e le mostrò al re. Allora egli fu certo che
quelli erano proprio la sua cara moglie e il suo caro figlio, e li baciò
tutto contento. L'angelo di Dio li cibò ancora una volta insieme, poi
andarono a casa dalla vecchia madre. Vi fu gran gioia ovunque e il re e
la regina celebrarono nuovamente le nozze e vissero felici fino alla
loro santa morte.
