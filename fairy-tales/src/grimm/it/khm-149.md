# author: Gebrüder Grimm
# source: tbc
# url: https://www.grimmstories.com/it//grimm_fiabe/la_trave_del_gallo
# note: copyright of translation tbc

## La trave del gallo 

C'era una volta un mago che compiva le sue stregonerie in mezzo a una
gran folla. E fece venire avanti maestosamente un gallo, che sollevò una
pesante trave e la portò come se fosse una piuma. Ma c'era una ragazza
che aveva trovato un quadrifoglio, e per questo era diventata così
saggia, che davanti a lei non c'era magia che tenesse; infatti vide che
la trave non era altro che un filo di paglia. Allora gridò: -Gente, non
vedete? E' solamente una pagliuzza, non è una trave quella che porta il
gallo!-. Subito l'incanto cessò, la gente vide di che si trattava, e il
mago fu cacciato in malo modo. Ma, pieno di rabbia, egli disse fra s‚:
-Mi vendicherò-. Dopo qualche tempo la ragazza doveva sposarsi e, tutta
ben vestita, se ne andava per i campi con un gran corteo, verso il
villaggio dove si trovava la chiesa. D'un tratto si trovarono davanti a
un ruscello molto ingrossato, e non vi era ponte n‚ passerella per
attraversarlo. La sposa fu svelta: alzò le vesti è fece per guadarlo. Ma
come fu in mezzo all'acqua, un uomo vicino a lei, ed era lo stregone,
grida beffardo: -Ehi, dove hai gli occhi per credere che sia acqua?-.
Allora gli occhi le si aprirono ed ella vide che se ne stava con le
vesti rialzate in un campo azzurro di lino fiorito. Lo videro anche
tutti gli altri, e la cacciarono via con risa e oltraggi.
