# author: Gebrüder Grimm
# source: tbc
# url: https://www.grimmstories.com/it//grimm_fiabe/biancaneve
# note: copyright of translation tbc

## Biancaneve 

Una volta, in inverno inoltrato, mentre i fiocchi di neve cadevano dal
cielo come piume, una regina cuciva seduta accanto a una finestra dalla
cornice d'ebano. E, mentre cuciva e alzava gli occhi per guardare la
neve, si punse un dito e tre gocce di sangue caddero nella neve. Il
rosso era così bello su quel candore, che ella pensò fra s‚: "Avessi un
bambino bianco come la neve, rosso come il sangue e nero come il legno
della finestra! ." Poco tempo dopo, diede alla luce una bimba bianca
come la neve, rossa come il sangue e con i capelli neri come l'ebano;
e, per questo, la chiamarono Biancaneve. E, quando nacque, la regina
morì. Dopo un anno, il re prese di nuovo moglie: una donna bella, ma
orgogliosa; non poteva tollerare che qualcuno la superasse in bellezza.
Possedeva uno specchio e, quando vi si specchiava, diceva:-Specchio
fatato, in questo castello, hai forse visto aspetto più bello?-E lo
specchio rispondeva:-E' il tuo, Regina, di tutte il più bello!-Ed ella
era contenta, perché‚ sapeva che lo specchio diceva la verità. Ma
Biancaneve cresceva, diventando sempre più bella e, quand'ebbe sette
anni, era bella come la luce del giorno e più bella della regina stessa.
Una volta che la regina interrogò lo specchio:-Specchio fatato, in
questo castello, hai forse visto aspetto più bello?- Lo specchio
rispose:-Il tuo aspetto qui di tutte è il più bello, ma Biancaneve dalla
chioma corvina è molto più bella della Regina!-All'udire queste parole,
la regina allibì e sbiancò per l'ira e l'invidia. Da quel momento in
poi, la sola vista di Biancaneve la sconvolgeva, tanto la odiava.
Invidia e superbia crebbero a tal punto in lei, da non lasciarle più
pace n‚ giorno n‚ notte. Allora chiamò un cacciatore e disse: -Conduci
la bambina nella foresta selvaggia, non voglio più vederla. Uccidila e
portami i polmoni e il fegato come prova della sua morte-. Il cacciatore
obbedì e condusse Biancaneve lontano, ma quando estrasse il coltello per
trafiggere il suo cuore innocente, ella si mise a piangere e disse: -Ah,
caro cacciatore, risparmiami la vita! Me ne andrò nel bosco e non farò
mai più ritorno a casa-. Ed ella era tanto bella, che il cacciatore ne
ebbe pietà e disse: -Va' pure, povera bimba-. "Le bestie feroci ti
divoreranno ben presto" pensava; ma sentiva che gli si era levato un
grosso peso dal cuore, non dovendola più uccidere. E siccome, proprio in
quel momento, arrivò di corsa un cinghialetto, lo sgozzò, gli tolse i
polmoni e il fegato e li portò alla regina come prova. Ella, nella sua
bramosia, li fece cucinare sotto sale e li divorò credendo di mangiare
polmoni e il fegato di Biancaneve. Intanto la povera bambina era tutta
sola nella grande foresta, e aveva tanta paura che temeva anche le
foglie degli alberi e non sapeva cosa fare per porsi in salvo. Allora si
mise a correre e corse sulle pietre aguzze e fra le spine; le bestie
feroci le passavano accanto, ma senza farle alcun male. Corse finché‚ la
ressero le gambe; sul far della sera, vide una piccola casetta e vi
entrò per riposarsi. Nella casetta ogni cosa era minuscola ma
straordinariamente linda e aggraziata. C'era un tavolino ricoperto da
una candida tovaglietta e apparecchiato con sette piattini: ogni
piattino aveva il suo cucchiaino, sette coltellini, sette forchettine e
sette bicchierini. Lungo la parete, l'uno accanto all'altro, c'erano
sette lettini, coperti di candide lenzuola. Biancaneve aveva tanta fame
e tanta sete che mangiò un po' di verdura e di pane da ciascun
piattino, e bevve una goccia d vino da ogni bicchierino, poiché‚ non
voleva portare via tutto a uno solo. Poi, dato che era tanto stanca, si
sdraiò in un lettino ma non ce n'era uno che le andasse bene: questo
era troppo lungo, quell'altro troppo corto; finalmente il settimo fu
quello giusto, vi si coricò, si raccomandò a Dio e si addormentò. Quando
fu buio arrivarono i padroni di casa: erano sette nani che estraevano i
minerali dai monti. Accesero le loro sette candeline e, quando la
casetta fu illuminata, si accorsero che era entrato qualcuno, perché‚
non era tutto in ordine come l'avevano lasciato. Il primo disse: -Chi è
seduto sulla mia seggiola?- Il secondo: -Chi ha mangiato dal mio
piattino?-. Il terzo. -Chi ha preso un pezzo del mio panino?-. Il
quarto: -Chi ha mangiato un po' della mia verdura?-. Il quinto: -Chi ha
usato la mia forchettina?-. Il sesto: -Chi ha tagliato con il mio
coltellino?-. Il settimo: -Chi ha bevuto dal mio bicchierino?- Poi il
primo si guardò intorno e vide che il suo letto era un po' schiacciato
e disse: -Chi ha schiacciato il mio lettino?-. Gli altri arrivarono di
corsa e gridarono: -Anche nel mio c'è stato qualcuno!-. Ma il settimo,
quando guardò nel suo lettino, vi scorse Biancaneve addormentata. Allora
chiamò gli altri che accorsero e, gridando di meraviglia, presero le
loro sette candeline e illuminarono Biancaneve. -Ah, Dio mio! ah, Dio
mio!- esclamarono -che bella bambina!- E la loro gioia fu tale che non
la svegliarono ma la lasciarono dormire nel lettino. Il settimo nano
dormì con i suoi compagni: un'ora con ciascuno, e la notte passò. Al
mattino, Biancaneve si svegliò e, vedendo i sette nani, s'impaurì. Ma
essi le chiesero con gentilezza: -Come ti chiami?-. -Mi chiamo
Biancaneve- rispose. -Come hai fatto ad arrivare fino alla nostra casa?-
chiesero ancora i nani. Allora ella si mise a raccontare che la sua
matrigna voleva farla uccidere, ma il cacciatore le aveva risparmiato la
vita ed ella aveva corso tutto il giorno, finché‚ aveva trovato la
casina. I nani dissero: -Se vuoi provvedere alla nostra casa, cucinare,
fare i letti, lavare, cucire e fare la calza, e tenere tutto in ordine e
ben pulito, puoi rimanere con noi e non ti mancherà nulla-. Biancaneve
promise che avrebbe fatto tutto ciò, e tenne in ordine la loro casetta.
La mattina i nani andavano nei monti in cerca di minerali e dl oro, la
sera ritornavano e la cena doveva essere pronta. Durante la giornata la
fanciulla era sola e i nani la misero in guardia dicendole: -Fai
attenzione alla tua matrigna, farà in fretta a sapere che tu sei qui:
non aprire a nessuno-. Ma la regina, credendo di aver mangiato il fegato
e i polmoni di Biancaneve, non pensava ad altro se non ch'ella era di
nuovo la prima e la più bella; andò davanti allo specchio e
disse:-Specchio fatato, in questo castello, hai forse visto aspetto più
bello?-E lo specchio rispose:-Il tuo aspetto qui di tutte è il più
bello. Ma lontano da qui, in una casina di sette nani, piccina piccina,
è Biancaneve dalla chioma corvina molto più bella della Regina!-La
regina inorridì poiché‚ sapeva che lo specchio non mentiva e capì che il
cacciatore l'aveva ingannata e che Biancaneve era ancora in vita. E,
siccome lo specchio le aveva rivelato che la bambina si trovava fra i
monti, presso i sette nani, si mise a pensare nuovamente a come fare per
ucciderla: perché‚ se non era la più bella in tutto il paese, l'invidia
non le dava requie. Pensa e ripensa, si tinse il viso e si travestì da
vecchia merciaia, riuscendo a rendersi perfettamente irriconoscibile.
Così camuffata, passò i sette monti e arrivò fino alla casa dei setti
nani; bussò alla porta e gridò: -Roba bella, comprate! comprate!-.
Biancaneve diede un'occhiata fuori dalla finestra e disse: -Buon
giorno, buona donna, cosa avete da vendere?-. -Roba buona, roba bella-
rispose la vecchia -stringhe di tutti i colori.- E, così dicendo, ne
tirò fuori una di seta variopinta e gliela mostrò. "Questa brava donna
posso lasciarla entrare" pensò Biancaneve "ha buone intenzioni." Aprì
la porta e si comprò la stringa colorata. -Aspetta bimba- disse la
vecchia -come se conciata! Vieni per una volta voglio allacciarti io
come si deve!- Biancaneve non sospettò nulla di male, le si mise davanti
e si lasciò allacciare con la stringa nuova. Ma la vecchia strinse tanto
e così rapidamente che a Biancaneve mancò il respiro e cadde a terra
come morta. -Finalmente la tua bellezza è tramontata!- disse la perfida
donna, e se ne andò. Poco dopo, a sera, ritornarono i sette nani: come
si spaventarono nel vedere la loro cara Biancaneve distesa a terra,
immobile come se fosse morta! La sollevarono e, vedendo che aveva la
vita troppo stretta, tagliarono la stringa. Allora ella incominciò a
respirare a fatica, poi, a poco a poco, riprese vigore. Quando i nani
udirono ciò che era accaduto, dissero: -La vecchia merciaia non era
altri che la regina. Sta' in guardia, e non lasciar entrare nessuno,
mentre noi non ci siamo!-. Ma la regina cattiva, appena a casa, andò
davanti allo specchio e domandò:-Specchio fatato, in questo castello,
hai forse visto aspetto più bello?-E lo specchio rispose:-Il tuo aspetto
qui di tutte è il più bello. Ma lontano da qui, in una casina di sette
nani, piccina piccina, è Biancaneve dalla chioma corvina molto più bella
della Regina!-All'udire queste parole, il sangue le affluì tutto al
cuore dallo spavento, poiché‚ vide che Biancaneve era tornata a vivere.
Così si rimise nuovamente a pensare a come potesse sbarazzarsene e pensò
di utilizzare un pettine avvelenato. Poi si travestì e prese nuovamente
le sembianze di una povera donna, del tutto diversa dalla precedente,
però. Passò i sette monti e giunse alla casa dei nani; bussò alla porta
e gridò: -Roba bella, comprate! comprate!-. Biancaneve diede
un'occhiata fuori e disse: -Non posso lasciar entrare nessuno-. Ma la
vecchia disse: -Guarda un po' che bei pettini!-. Tirò fuori quello
avvelenato e glielo mostrò. Alla bambina piacque tanto che si lasciò
raggirare, aprì la porta e lo comprò. Poi la vecchia disse: -Lascia che
ti pettini-. Biancaneve non sospettò nulla di male, ma come la vecchia
le infilò il pettine fra i capelli, il veleno agì e la fanciulla cadde a
terra come morta. -Finalmente è finita per te!- disse la vecchia, e se
ne andò. Ma, per fortuna era quasi sera e i sette nani stavano per
ritornare. Non appena videro Biancaneve distesa a terra come morta,
pensarono subito a un nuovo imbroglio della cattiva matrigna; si misero
a cercare e trovarono il pettine avvelenato. Come l'ebbero tolto,
Biancaneve si riebbe e raccontò ciò che le era accaduto. Allora essi le
raccomandarono ancora una volta di stare attenta e di non aprire la
porta a nessuno. A casa, la regina si mise davanti allo specchio e
disse:-Specchio fatato, in questo castello, hai forse visto aspetto più
bello?-Come al solito lo specchio rispose:-Il tuo aspetto qui di tutte è
il più bello. Ma lontano da qui, in una casina di sette nani, piccina
piccina, è Biancaneve dalla chioma corvina molto più bella della
Regina!-A queste parole, ella rabbrividì e fremette per la collera. Poi
gridò: -Biancaneve deve morire, dovesse costarmi la vita.- Andò in una
stanza segreta dove nessuno poteva entrare e preparò una mela
velenosissima. Di fuori era così bella rossa, che invogliava solo a
vederla, ma chi ne mangiava un pezzetto doveva morire. Quando la mela fu
pronta, ella si tinse il viso e si travestì da contadina; così camuffata
passò i sette monti e arrivò fino alla casa dei nani. Bussò, Biancaneve
si affacciò alla finestra e disse: -Non posso lasciar entrare nessuno, i
nani me l'hanno proibito!-. -Non importa- rispose la contadina -venderò
lo stesso le mie mele. Tieni, voglio regalartene una.- -No- disse
Biancaneve, -non posso accettar nulla.- -Hai forse paura del veleno?-
disse la vecchia. -Facciamo così: tu mangerai la parte rossa e io quella
bianca.- Ma la mela era fatta con tanta arte che soltanto la parte rossa
era avvelenata. Biancaneve desiderava tanto la bella mela e, quando vide
che la contadina ne mangiava non pot‚ più trattenersi e allungò la mano
per farsi dare la sua metà. Ma al primo boccone, cadde a terra morta.
Allora la regina disse: -Questa volta nessuno ti risveglierà!-. Tornò a
casa e domandò allo specchio:-Specchio fatato, in questo castello, hai
forse visto aspetto più bello?-Finalmente lo specchio rispose:-E' il
tuo, Regina, di tutte il più bello!-E il cuore invidioso finalmente ebbe
pace, se ci può essere pace per un cuore invidioso. A sera, quando i
nani tornarono a casa, trovarono Biancaneve distesa a terra: dalle sue
labbra non usciva respiro, era morta. La sollevarono, guardarono se vi
fosse qualcosa di velenoso, le slacciarono le vesti, le pettinarono i
capelli, la lavarono con acqua e vino, ma inutilmente: la cara bambina
era morta e non si ridestò. La distesero allora in una bara, vi si
sedettero accanto tutti e sette e la piansero per tre giorni interi. Poi
volevano sotterrarla, ma ella era ancora così fresca, le sue guance
erano così belle rosse da farla sembrare ancora in vita. Allora dissero
-Non possiamo seppellirla nella terra nera- e fecero fare una bara di
cristallo, perché‚ la si potesse vedere da ogni lato, ve la deposero, vi
misero sopra il suo nome, a caratteri d'oro, e scrissero che era figlia
di re. Poi esposero la bara sul monte, e uno di loro vi rimase sempre a
guardia. Anche gli animali vennero a piangere Biancaneve: prima una
civetta, poi un corvo e infine una colombella. Biancaneve giacque per
molto, molto tempo nella bara, ma non si decompose: sembrava che
dormisse poiché‚ era ancora bianca come la neve, rossa come il sangue e
nera come l'ebano. Ma un bel giorno un principe capitò nel bosco e si
recò a pernottare nella casa dei nani. Vide la bara di Biancaneve sul
monte e lesse ciò che vi era scritto a caratteri d'oro. Allora disse ai
nani: -Lasciatemi la bara; vi darò ciò che vorrete in compenso-. Ma i
nani risposero: -Non la cediamo per tutto l'oro del mondo-. -Allora
regalatemela- disse egli -non posso vivere senza vedere Biancaneve:
voglio onorarla e ossequiarla come colei che mi è più cara al mondo.- A
queste parole i buoni nani si impietosirono e gli diedero la bara. Il
principe ordinò ai suoi servi di portarla sulle spalle. Ora avvenne che
essi inciamparono in uno sterpo e per l'urto il pezzo di mela
avvelenata che Biancaneve aveva inghiottito le uscì dalla gola. Ella
tornò in vita, si mise a sedere e disse: -Ah Dio! dove sono?-. -Sei con
me!- rispose il principe pieno di gioia, le raccontò ciò che era
avvenuto e aggiunse: -Ti amo al di sopra di ogni altra cosa al mondo;
vieni con me nel castello di mio padre, sarai la mia sposa-. Biancaneve
acconsentì e andò con lui, e le nozze furono allestite con gran pompa e
splendore. Ma alla festa fu invitata la perfida matrigna.
Indossate le sue belle vesti, ella andò allo specchio e disse:-Specchio
fatato, in questo castello, hai forse visto aspetto più bello?-Lo
specchio rispose:-Qui sei la più bella, oh Regina, ma molto più bella è
la sposina!-All'udire queste parole, la cattiva donna si spaventò, e il
suo affanno era così grande che non poteva più dominarsi. Da principio
non voleva più assistere alle nozze, ma l'invidia la tormentò al punto
che dovette andare a vedere la giovane regina. Entrando, vide che non si
trattava d'altri che di Biancaneve e impietrì per l'orrore. Ma sulla
brace erano già pronte due pantofole di ferro: quando furono
incandescenti gliele portarono, ed ella fu costretta a calzare le scarpe
roventi e a ballarvi finché‚ le si bruciarono miseramente i piedi e
cadde a terra morta.
