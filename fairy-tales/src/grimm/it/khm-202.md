# author: Gebrüder Grimm
# source: tbc
# url: https://www.grimmstories.com/it//grimm_fiabe/san_giuseppe_nel_bosco
# note: copyright of translation tbc

## San Giuseppe nel bosco 

C'era una volta una madre che aveva tre figlie: la maggiore era
scortese e cattiva, la seconda era già molto meglio, benché, avesse
anche lei i suoi difetti, mentre la più giovane era una bimba buona e
pia. Eppure la madre era così stravagante che prediligeva proprio la
figlia maggiore e non poteva soffrire la minore. Per questo mandava
sovente la povera bambina in un gran bosco, per levarsela di torno;
pensava infatti che si sarebbe persa e che non sarebbe più tornata. Ma
l'angelo custode, che ogni bimbo buono ha con s,, non l'abbandonava e
la riportava sempre sulla strada giusta. Tuttavia una volta la bimba non
riuscì a trovare la strada per uscire dal bosco e l'angioletto finse di
non esserci. Così ella continuò a camminare fino a sera; allora vide in
lontananza ardere un lumicino, corse verso quella luce e arrivò davanti
a una piccola capanna. Bussò, la porta si aprì ed ella giunse a una
seconda porta, alla quale bussò di nuovo. Le aprì un vecchio che aveva
la barba bianca e un aspetto venerando, e non era altri che san
Giuseppe. Egli le disse benevolmente: "Vieni, bimba cara, siediti sulla
mia seggiolina accanto al fuoco e scaldati; se hai sete andrò a
prenderti un po' d'acqua limpida; da mangiare invece, qui nel bosco,
non ho altro per te che qualche radichetta; e prima devi raschiarle e
farle cuocere." San Giuseppe le porse le radici; ella le raschiò ben
bene, poi prese un pezzetto di frittata e il pane che le aveva dato la
madre, mise tutto insieme in un pentolino sul fuoco e si fece una pappa.
Quando la pappa fu pronta, san Giuseppe disse: "Ho tanta fame, dammi un
po' della tua cena." La bimba lo servì subito e gli diede di più di
quello che tenne per s,, ma con la benedizione di Dio si sfamò.
Quand'ebbero finito di mangiare, san Giuseppe disse: "Adesso andiamo a
dormire, però io ho un letto solo: vacci tu, io mi stenderò per terra
sulla paglia." - "No" rispose la bimba "rimani pure nel tuo letto;
per me la paglia è abbastanza morbida." Ma san Giuseppe la prese in
braccio e la portò nel lettino, e la bimba disse le sue preghiere e si
addormentò. La mattina dopo, quando si svegliò, voleva dare il buon
giorno a san Giuseppe, ma non lo vide. Si alzò, lo cercò, ma non riuscì
a trovarlo da nessuna parte; alla fine scorse dietro la porta un sacco
con del denaro, ma così pieno che poteva appena portarlo; sopra c'era
scritto che era per la bimba che aveva dormito là quella notte. Allora
ella prese il sacco, corse via e arrivò felicemente da sua madre; e
siccome le regalò tutto il denaro, la madre non poté, che essere
contenta di lei. Il giorno seguente anche la seconda figlia ebbe voglia
di andare nel bosco. La madre le diede un pezzo di frittata molto più
grosso e del pane. Le cose andarono come per l'altra sorella. La sera
giunse alla capannuccia di san Giuseppe, che le diede le radici per la
pappa. Quando la pappa fu cotta, egli disse anche a lei: "Ho tanta
fame, dammi un po' della tua cena." La bimba rispose: "Mangia pure
con me." Poi, quando san Giuseppe le offrì il suo letto e volle
coricarsi sulla paglia, ella rispose: "No, vieni anche tu nel letto:
c'è posto per tutt'e due." San Giuseppe la prese in braccio, la mise
nel lettino e si coricò sulla paglia. La mattina, quando la bimba si
svegliò e cercò san Giuseppe, egli era scomparso; ma dietro la porta
ella trovò un sacchetto di denaro lungo un palmo, e c'era scritto che
era per la bimba che aveva dormito là quella notte. Ella prese il
sacchetto, corse a casa e lo portò a sua madre; però tenne per s, di
nascosto un po' di denaro. Ora si era incuriosita la figlia maggiore, e
il mattino dopo volle andare nel bosco anche lei. La madre le diede
frittata a volontà, pane, e in più del formaggio. La sera, proprio come
le altre due, el la trovò san Giuseppe nella sua capannuccia. Quando la
pappa fu pronta e san Giuseppe disse: "Ho tanta fame, dammi un po'
della tua cena" la fanciulla rispose: "Aspetta ch'io sia sazia: ti
darò quel che avanzo." E mangiò quasi tutto, sicché, san Giuseppe
dovette raschiare la ciotoli na. Poi il buon vecchio le offrì il suo
letto e volle coricarsi sulla paglia; ella accettò senz'altro, si
coricò nel lettino e lo lasciò sulla paglia dura. Il mattino dopo,
quando si svegliò, san Giuseppe non c'era, ma ella non se ne curò;
cercò invece il sacco del denaro dietro la porta. Le sembrò che ci fosse
qualcosa per terra, tuttavia, poiché, non riusciva a capir bene cosa
fosse, si piegò e ci urtò contro con il naso. E al naso le rimase
attaccato e, quando si rialzò, vide con terrore che era un altro naso,
saldamente appiccicato al suo. Incominciò a gridare e a lamentarsi, ma
non servì a nulla: vedeva sempre quel naso, che stava così in fuori.
Allora corse via urlando, finché, incontrò san Giuseppe; gli cadde ai
piedi, e lo supplicò tanto che egli, impietosito, le tolse quel naso e
le regalò ancora due centesimi. Quando giunse a casa, la madre
l'aspettava sulla porta e le domandò: "Cos'hai ricevuto in regalo?"
La fanciulla mentì e disse: "Un grosso sacco pieno di denaro, ma l'ho
perso per strada." - "Perso!" esclamò la madre. "Oh, lo
ritroveremo!" La prese per mano e voleva cercarlo con lei. Dapprima la
fanciulla si mise a piangere e non voleva andare, alla fine però si
mosse; ma per strada furono assalite da tante lucertole e serpi, che non
sapevano come porsi in salvo. La fanciulla cattiva fu così uccisa dai
loro morsi, e la madre fu morsa in un piede, perché, non l'aveva
educata meglio.
