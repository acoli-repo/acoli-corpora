# author: Gebrüder Grimm
# source: tbc
# url: https://www.grimmstories.com/it//grimm_fiabe/insalata_magica
# note: copyright of translation tbc

## L'insalata magica 

C'era una volta un giovane cacciatore dall'indole allegra e vivace. Un
giorno si recò nel bosco alla posta e, mentre camminava fischiettando
con una foglia, incontrò una brutta vecchietta, che gli rivolse la
parola e disse: -Buon giorno, cacciatore! Tu sei di buon umore, ma io
soffro la fame e la sete: fammi la carità-. Il cacciatore ebbe pietà
della povera vecchina, così mise la mano in tasca e le diede quello che
aveva. Poi fece per proseguire, ma la vecchia lo trattenne e disse:
-Caro cacciatore, ascolta quello che ti dico; voglio farti un regalo per
il tuo buon cuore: continua dritto per la tua strada, dopo un po'
arriverai a un albero, sul quale ci saranno nove uccelli che si
azzufferanno per un mantello. Allora prendi la mira e spara nel mucchio:
lasceranno cadere il mantello, ma anche uno degli uccelli sarà colpito e
cadrà a terra. Prendi il mantello, è magico: se te lo getti sulle spalle
e desideri di trovarti in qualche luogo, in un baleno ci sarai.
L'uccello morto, invece, devi aprirlo, togliergli il cuore e ingoiarlo
intero; ogni mattina, alzandoti, troverai una moneta d'oro sotto il
guanciale, e ciò grazie all'uccello-. Il cacciatore ringraziò
l'indovina e pensò fra s‚: "Belle cose, se solo si avverassero!-. Ma
dopo aver fatto un cento passi, udì delle strida e dei cinguettii fra i
rami, sopra la sua testa; alzò gli occhi e vide un mucchio d'uccelli
che si disputavano un panno con i becchi e con le zampe, e strillavano,
tiravano e si azzuffavano, come se ciascuno lo volesse per s‚ solo. -Che
strano!- disse il cacciatore -è proprio come ha detto la nonnina.- Si
tolse di spalla il fucile, prese la mira e sparò nel mucchio, facendo
volare le piume all'intorno. Subito gli uccelli presero la fuga levando
alte strida, uno però cadde a terra morto, e scese pure il mantello.
Allora il cacciatore fece quello che gli aveva ordinato la vecchia, aprì
l'uccello, cercò il cuore, lo ingoiò e si portò a casa il mantello. Il
mattino dopo, quando si svegliò, gli venne in mente la promessa, e volle
vedere se si era avverata. Alzò il cuscino, ed ecco una moneta d'oro
sfavillante; il mattino dopo ne trovò un'altra, e così via ogni giorno,
al risveglio. Raccolse un bel gruzzolo d'oro, e alla fine pensò: "A
che mi serve tutto quest'oro, se resto a casa? Me ne andrò a girare il
mondo." Prese congedo dai suoi genitori, si mise a tracolla il carniere
e il fucile, e se ne andò. Un giorno gli accadde di attraversare un
fitto bosco, e quando terminò, ecco davanti a lui, in una pianura, uno
splendido castello. A una finestra era affacciata una vecchia con una
bellissima fanciulla, e guardava giù. La vecchia però era una strega, e
disse alla fanciulla: -Dal bosco sta arrivando uno che ha in corpo un
gran tesoro; perciò dobbiamo abbindolarlo, mia cara, quella è roba che
si addice più a noi che a lui. Ha in un corpo un cuore d'uccello, e per
questo ogni mattina c'è una moneta d'oro sotto il suo guanciale-. E le
raccontò tutta la faccenda e che parte ella dovesse fare; poi alla fine
le disse, facendole gli occhiacci: -Se non mi ubbidisci, guai a te!-. Il
cacciatore avvicinandosi, scorse la fanciulla e pensò: "Ho girato tanto
che voglio riposarmi in questo bel castello; denaro ne ho in
abbondanza." Ma, in realtà, egli aveva gettato gli occhi su quella
bellezza. Entrò nella casa e fu accolto con cordialità e gentilmente
ospitato. Non tardò molto a innamorarsi della figlia della strega, tanto
che non pensava più ad altro, vedeva soltanto i suoi occhi e faceva
tutto ciò ch'ella desiderava. Allora la vecchia disse: -Adesso dobbiamo
prendere il cuore dell'uccello, non si accorgerà neppure che gli
manca-. Preparò un decotto e, quando fu pronto, lo mise in un bicchiere
e lo diede alla fanciulla, che dovette portarlo al cacciatore. Ella
disse: -Orsù, mio caro, bevi alla mia salute!-. Egli prese il bicchiere,
e non appena ebbe ingoiato il decotto, vomitò il cuore dell'uccello. La
fanciulla dovette portarlo via di nascosto, e inghiottirlo lei stessa,
poiché‚ la vecchia lo voleva. Da quel giorno egli non trovò più sotto il
guanciale la moneta d'oro, che si trovava invece sotto il cuscino della
fanciulla, dove la vecchia la prendeva ogni mattina. Ma egli era così
follemente innamorato, che pensava solo a passare il suo tempo con lei.
Allora la vecchia strega disse: -Il cuore d'uccello l'abbiamo, ma
dobbiamo ancora prendergli il mantello magico-. La fanciulla rispose:
-Quello lasciamoglielo! Ha già perso la sua ricchezza-. La vecchia
s'infuriò e disse: -Un mantello come quello è una cosa straordinaria,
che si trova raramente a questo mondo: perciò devo assolutamente
averlo-. Disse alla fanciulla quel che doveva fare e aggiunse che se non
avesse obbedito, sarebbe stata punita. Allora la fanciulla, assecondando
la vecchia, si mise alla finestra e guardò lontano, fingendo una gran
tristezza. Il cacciatore le domandò: -Perché‚ sei così triste?-. -Ah,
tesoro mio!- ella rispose -là di fronte c'è il monte dei granati, dove
crescono le pietre più preziose. Le desidero tanto che, se ci penso,
divento tutta triste. Ma chi può andare a prenderle? Soltanto gli
uccelli che volano possono arrivarci, non certo un uomo!- -Se il tuo
dolore è tutto qui- disse il cacciatore -si fa in fretta a scacciarlo.-
La prese sotto il suo mantello e desiderò di essere sul monte dei
granati; e all'istante vi si trovarono tutti e due. Le pietre preziose
brillavano da ogni parte, ch'era una gioia vederle, ed essi raccolsero
le più belle e le più preziose. Ma la vecchia, con le sue arti, aveva
fatto in modo che al cacciatore si appesantissero le palpebre, sicché‚
questi disse alla fanciulla: -Sediamoci un poco a riposare, sono così
stanco che non mi reggo più in piedi-. Si sedettero ed egli le posò la
testa in grembo e si addormentò. Quando fu addormentato, ella gli tolse
il mantello dalle spalle, se lo mise, raccolse i granati e le gemme e
desiderò di essere a casa. Ma quando il cacciatore si svegliò, vide che
la sua diletta lo aveva ingannato e lo aveva abbandonato su quel monte
selvaggio. -Ah!- esclamò -quanta perfidia c'è a questo mondo!- e se ne
stette là triste e addolorato senza sapere che fare. Ma la montagna
apparteneva a dei feroci, terribili giganti, che abitavano lassù,
facendone di tutti i colori. Mentre il cacciatore se ne stava seduto là,
ne vide tre avvicinarsi a grandi passi. Allora pensò: "L'unico modo
per salvarmi è fingere di dormire" e, in fretta, si sdraiò per terra,
come se fosse immerso in un sonno profondo. I giganti si avvicinarono, e
il primo gli diede una pedata e disse: -Che razza di vermiciattolo se ne
sta qui a guardarsi la pancia?-. Il secondo disse: -Calpestalo!-. Ma il
terzo disse, superbamente: -Non ne vale la pena! Lasciatelo stare, tanto
se sale in cima al monte le nubi lo afferrano e lo portano via-. Così
dicendo se ne andarono, ma il cacciatore aveva prestato attenzione alle
loro parole e, come si furono allontanati, si arrampicò sulla cima del
monte. Poco dopo, si avvicinò una nube, librandosi nell'aria, lo
afferrò, lo portò via, vagò qua e là per il cielo, poi si abbassò su un
grande orto circondato da mura, sicché‚ egli si posò dolcemente fra i
cavoli e gli ortaggi. Il cacciatore si guardò attorno e disse: -Se solo
avessi qualcosa da mangiare! Ho tanta fame che sarà difficile
proseguire; ma qui non vedo n‚ mele, n‚ pere, n‚ altri frutti: non vi
sono che ortaggi-. Alla fine pensò: "In mancanza d'altro, mangerò
dell'insalata: mi rinfrescherà e mi irrobustirà." Si cercò un bel
cespo d'insalata e si mise a mangiare, ma non appena ebbe inghiottito
un paio di bocconi, si sentì molto strano, gli pareva di essere
cambiato, e vide con spavento che si era trasformato in un asino.
Tuttavia, poiché‚ aveva ancora tanta fame, e l'insalata fresca gli
piaceva tanto, continuò a mangiarla avidamente, finché‚ giunse a
un'altra specie d'insalata, e come ne ebbe mangiata qualche foglia,
sentì un nuovo mutamento e riacquistò fortunatamente il suo aspetto
umano. Allora il cacciatore si sdraiò e fece una bella dormita. Il
mattino dopo, al risveglio, colse un cespo di insalata cattiva e uno di
quella buona e pensò: "Mi serviranno a tornare in possesso di ciò che
era mio, e a punire l'infedeltà." Li mise nel carniere, scavalcò il
muro e si avviò alla ricerca del castello della sua amata. Dopo aver
girato un paio di giorni, ebbe la fortuna di trovarlo. Si scurì in
fretta il viso, che neanche sua madre lo avrebbe riconosciuto, entrò nel
castello e chiese ospitalità. -Sono così stanco- disse -che non posso
proseguire.- La strega gli domandò: -Campagnolo, chi siete, e che
mestiere fate?-. Egli rispose: -Sono un messaggero del re, che mi ha
mandato a cercare l'insalata migliore che vi sia al mondo. Ho avuto la
fortuna di trovarla e ce l'ho con me; il sole però scotta troppo e
rischia di farmi appassire le foglie più tenere, perciò non so se la
porterò più lontano-. La vecchia, sentendo parlare dell'insalata tanto
buona, ebbe voglia di assaggiarla e disse: -Caro campagnolo, lasciatemi
mangiare un po' di quell'insalata straordinaria-. -Perché‚ no?-
rispose egli -ne ho presi due cespi, ve ne darò uno.- Aprì il carniere e
le porse quello cattivo. La vecchia non pensò a un tranello, e la nuova
pietanza le faceva venire l'acquolina in bocca, tanto che andò di
persona in cucina a prepararla. Quando fu pronta, non pot‚ aspettare che
fosse in tavola, ma ne prese subito qualche foglia, e se la mise in
bocca. Ma non appena l'ebbe inghiottita, perse l'aspetto umano e corse
giù in cortile, trasformata in asina. In cucina, intanto, arrivò la
serva, vide l'insalata pronta e volle portarla in tavola, ma per
strada, secondo la sua vecchia abitudine, fu presa dalla voglia di
assaggiarla e ne mangiò due foglie. Quelle mostrarono all'istante il
loro potere magico: diventò un'asina anche la serva e corse fuori dalla
vecchia, mentre il piatto d'insalata cadde a terra. Nel frattempo il
messaggero se ne stava con la bella fanciulla e, siccome non veniva mai
nessuno con l'insalata, e anche lei ne aveva voglia, ella disse:
-Chissà che fine ha fatto l'insalata!-. Il cacciatore pensò: -Avrà già
prodotto il suo effetto!" e disse: -Andrò in cucina a vedere-. Quando
scese, vide le due asine che correvano in cortile, e l'insalata per
terra. -Bene, bene- disse -quelle due hanno avuto ciò che meritavano!-
Raccolse le foglie avanzate, le mise nel piatto e le portò alla
fanciulla. -Vi porto io stesso questa delizia- disse -perché‚ non
dobbiate aspettare ancora.- Ella ne mangiò e subito perse il suo aspetto
umano come le altre due, e corse in cortile, trasformata in asina. Poi
il cacciatore si lavò la faccia, perché‚ le trasformate potessero
riconoscerlo, scese in cortile e disse: -Adesso riceverete la ricompensa
per la vostra infedeltà-. Le legò tutte e tre a una corda, e le condusse
via, finché‚ giunse a un mulino, e bussò alla finestra del mugnaio. -Che
cosa c'è?- domandò il mugnaio. Egli rispose: -Ho qui tre bestiacce. Se
volete prenderle voi, procurar loro lo strame e il foraggio, e trattarle
come vi dico io, vi pagherò quel che volete-. -Perché‚ no?- disse il
mugnaio. -Ma come devo trattarle?- Allora il cacciatore disse che
l'asina vecchia, cioè la strega, doveva bastonarla tre volte al giorno
e non darle mai da mangiare; quella un po' più giovane, cioè la serva,
doveva bastonarla una volta al giorno e darle tre razioni di foraggio;
quella più giovane di tutte, cioè la fanciulla, non doveva bastonarla
mai, e doveva darle tre razioni di foraggio al giorno, perché‚ non
poteva sopportare che la bastonassero. Poi tornò al castello e trovò
tutto ciò che gli occorreva. Dopo qualche giorno arrivò il mugnaio e
disse che, a ricevere solo bastonate e neanche una razione di foraggio,
la vecchia asina era morta. -Le altre due- proseguì -non sono morte, e
ricevono ogni giorno da mangiare, ma sono così tristi, che non andranno
avanti per molto.- Allora il cacciatore s'impietosì, scordò la sua
collera e disse al mugnaio di riportarle indietro. Quando giunsero al
castello, diede loro da mangiare l'insalata buona, sicché‚
ridiventarono esseri umani. La bella fanciulla cadde allora in ginocchio
davanti a lui e disse: -Ah, amor mio! Perdonatemi il male che vi ho
fatto: mia madre mi ci ha costretta, ma l'ho fatto contro la mia
volontà, perché‚ io vi amo con tutto il cuore. Il vostro mantello magico
è appeso in un armadio, e prenderò qualcosa per vomitare il cuore
d'uccello-. Allora egli cambiò idea e disse: -Tienilo pure, è lo
stesso, perché‚ diventerai la mia sposa fedele-. Così furono celebrate
le nozze ed essi vissero felici insieme fino alla morte.
