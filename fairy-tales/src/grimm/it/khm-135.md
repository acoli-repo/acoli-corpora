# author: Gebrüder Grimm
# source: tbc
# url: https://www.grimmstories.com/it//grimm_fiabe/la_sposa_bianca_e_quella_nera
# note: copyright of translation tbc

## La sposa bianca e quella nera 

Un giorno una donna andò nei campi a tagliare il fieno con la figlia e
la figliastra. Andò loro incontro il buon Dio, con l'aspetto di un
mendicante, e domandò: -Dove passa la strada che conduce al villaggio?-.
-Cercatevela da solo!- rispose la madre, e la figlia soggiunse: -Se
avete paura di non trovarla, prendetevi una guida!-. Ma la figliastra
disse: -Ti condurrò io, pover'uomo: vieni con me-. Allora il buon Dio
si adirò con la madre e la figlia, volse loro le spalle e le maledì, che
diventassero nere come la notte, e brutte come il peccato. Con la povera
figliastra, invece, fu misericordioso, la seguì, e quando furono vicini
al villaggio, la benedì e disse: -Scegli tre cose e te le concederò-.
Allora la fanciulla disse: -Desidero diventare bella come il sole-. E
subito fu bianca e bella come il giorno. -Poi vorrei un borsellino che
non si vuoti mai.- Il buon Dio le diede anche il borsellino, ma disse:
-Non dimenticare il meglio, figlia mia!-. Ella disse: -Come terza cosa,
desidererei andare in Paradiso dopo la mia morte-. Le fu promesso anche
questo, e il buon Dio si allontanò. Quando la matrigna tornò a casa con
la figlia e vide che erano diventate tutt'e due brutte e nere come il
carbone, mentre la figliastra era bianca e bella, la cattiveria si
inasprì nel suo cuore, e non pensava ad altro che a farle del male. Ma
la figliastra aveva un fratello di nome Reginaldo; ella lo amava molto e
gli raccontò tutto quanto le era successo. Un giorno Reginaldo le disse:
-Cara sorella, voglio farti un ritratto, per averti sempre davanti agli
occhi; perché‚ il mio amore per te è così grande, che vorrei sempre
guardarti-. La fanciulla rispose: -Purché‚ tu non lo faccia vedere a
nessuno-. Egli fece dunque il ritratto alla sorella, e lo appese in
camera sua, nel castello del re, dov'era cocchiere. E tutti i giorni si
fermava davanti al ritratto, e ringraziava Dio per la fortuna della sua
cara sorella. Il re presso il quale egli serviva aveva da poco perduto
la moglie; ed ella era stata così bella che non si poteva trovare
un'altra che lo fosse altrettanto, e il re era molto afflitto. Nel
frattempo i servitori di corte avevano notato che il cocchiere si
fermava ogni giorno davanti al bel ritratto, ne furono invidiosi e lo
riferirono al re. Questi si fece portare il ritratto e vide che
assomigliava in tutto alla moglie morta, anzi era ancora più bello,
sicché‚ se ne innamorò perdutamente. Domandò al cocchiere chi fosse, e
quando questi disse che si trattava di sua sorella, il re decise di non
volere altra sposa all'infuori di lei. Diede al giovane carrozza,
cavalli e splendide vesti d'oro, e lo mandò a prendere la sua sposa.
Quando Reginaldo giunse con il messaggio, la sorella ne fu felice; la
ragazza nera, invece, andò su tutte le furie per la gelosia e disse alla
madre: -A che servono tutte le vostre arti, se non potete procurarmi una
simile fortuna!-. Allora la vecchia disse: -Sta' tranquilla che te la
procurerò-. E con le sue stregonerie annebbiò gli occhi al cocchiere,
che divenne mezzo cieco, e tappò le orecchie alla fanciulla bianca, che
divenne quasi sorda. Poi salirono in carrozza, prima la sposa nelle
splendide vesti regali, poi la matrigna con sua figlia; e Reginaldo
sedeva a cassetta per guidare. Quand'ebbero percorso un tratto di
strada, il cocchiere gridò:-Dolce e cara sorellina, chiudi bene la
mantellina, la pioggia non deve bagnarti, n‚ il vento impolverarti,
quando il re t'accoglierà, tutta bella ti vedrà!-La sposa domandò:
-Cosa dice il mio caro fratello?-. -Ah- rispose la vecchia -ha detto che
dovresti toglierti la veste d'oro e darla a tua sorella.- Allora ella
se la tolse e la porse alla ragazza nera, che le diede in cambio una
brutta palandrana grigia. Proseguirono e, dopo un po', il fratello
tornò a gridare-Dolce e cara sorellina, chiudi bene la mantellina, la
pioggia non deve bagnarti, n‚ il vento impolverarti, quando il re
t'accoglierà, tutta bella ti vedrà!-La sposa domandò: -Cosa dice il mio
caro fratello?- -Ah- rispose la vecchia -dice che dovresti toglierti la
cuffia d'oro e darla a tua sorella.- Ed ella si tolse la cuffia, la
diede alla ragazza nera e restò a capo scoperto. Proseguirono e, dopo un
po', il fratello tornò a gridare:-Dolce e cara sorellina, chiudi bene
la mantellina, la pioggia non deve bagnarti, n‚ il vento impolverarti,
quando il re t'accoglierà, tutta bella ti vedrà!-La sposa domandò:
-Cosa dice il mio caro fratello?-. -Ah- rispose la vecchia -ti ha detto
di guardare fuori dalla carrozza.- In quel momento stavano passando
sopra un fiume profondo, e come la sposa si alzò per guardare fuori, le
altre due la spinsero, sicché‚ ella precipitò in acqua. Andò a fondo e,
nello stesso istante, venne a galla un'anitra bianca come la neve, che
nuotò giù per il fiume. Il fratello non si era accorto di nulla, e
continuò a guidare finché‚ giunsero a corte. Allora portò al re la
fanciulla nera, come se fosse stata sua sorella, e pensava che lo fosse
davvero, poiché‚ aveva gli occhi annebbiati, ma vedeva luccicare le
vesti d'oro. Quando scorse la spaventosa bruttezza di colei che credeva
la sua sposa, il re andò su tutte le furie e ordinò che il cocchiere
fosse gettato in una fossa piena di vipere e serpenti. Ma la vecchia
strega seppe raggirare e abbagliare così bene il re con le sue arti, che
egli tenne con s‚ la madre e la figlia, finì col trovare costei
tollerabile e la sposò davvero. Una sera, che la sposa nera sedeva sulle
ginocchia del re un'anitra bianca arrivò in cucina, nuotando per lo
scolo dell'acquaio, e disse allo sguattero:-Presto, accendi il fuoco.
Vicino ad esso mi voglio asciugare e ben bene riscaldare!-Lo sguattero
ubbidì e le accese il fuoco nel camino; allora l'anitra si avvicinò e
andò a sedervisi accanto, si scrollò e si lisciò le penne col becco.
Mentre se ne stava là a riposarsi, domandò -Reginaldo, cosa sta
facendo?-Lo sguattero rispose:-E' nel fosso dei tormenti, circondato
dai serpenti!-L'anitra domandò ancora:-Che fa la strega nera?-Lo
sguattero rispose:-In braccio a Sua Maestà, al calduccio se ne
sta!-Disse l'anitra:-Oh Dio, pietà di me!-e uscì a nuoto dallo scolo
dell'acquaio. La sera seguente tornò e fece le stesse domande, e così
pure la terza sera. Lo sguattero non riuscì a tenersi quel peso sul
cuore, andò dal re e gli raccontò ogni cosa. La sera dopo il re andò in
cucina, e quando l'anitra introdusse la testa nell'acquaio, prese la
spada e le tagliò il collo. E subito l'anitra divenne la più bella
fanciulla del mondo, ed era del tutto simile al ritratto che il fratello
aveva dipinto. Il re era pieno di gioia, e siccome la fanciulla era
tutta bagnata, le fece portare delle vesti sontuose Quand'ella le ebbe
indossate, gli raccontò com'era caduta nel fiume; e, per prima cosa, lo
pregò di liberare il fratello dalla fossa dei serpenti. Dopo aver
esaudito la sua preghiera, il re andò nella stanza dov'era la vecchia
strega e domandò: -Che cosa merita colei che fa delle cose così e così?-
e le raccontò quel che era successo. Ella era abbagliata, non si accorse
di nulla e disse -Merita che la spoglino e la mettano in una botte
foderata di chiodi; e alla botte si attacchi un cavallo che la trascini
dappertutto-. Così questo fu il destino suo e della sua figlia nera. Il
re invece sposò la bella fanciulla, e ricompensò il fratello fedele con
ricchezze e onori.
