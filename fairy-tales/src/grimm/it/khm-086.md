# author: Gebrüder Grimm
# source: tbc
# url: https://www.grimmstories.com/it//grimm_fiabe/la_volpe_e_le_oche
# note: copyright of translation tbc

## La volpe e le oche 

Un giorno una volpe capitò in un prato dove si trovava un branco di oche
belle grasse, e ridendo disse: "Arrivo proprio a proposito: ve ne state
qui tutte insieme, così posso divorarvi una dopo l'altra." Le oche si
misero a starnazzare, saltarono su e incominciarono a lamentarsi e a
chiedere grazia. Ma la volpe disse: "Nessuna pietà, dovete morire."
Finalmente una delle oche si fece coraggio e disse: "Se dobbiamo
proprio perdere la nostra giovane vita, concedici almeno una grazia:
permettici di dire una preghiera, perché‚ non moriamo nel peccato; poi
ci metteremo in fila perché‚ tu possa sceglierti via via la più
grassa." -- "Sì," rispose la volpe, "è ben poca cosa ed è un
desiderio pio: pregate, io aspetterò." Allora la prima incominciò una
preghiera ben lunga: "Qua, qua!" E siccome non la voleva smettere, la
seconda non aspettò il suo turno, e anche lei incominciò: "Qua, qua!"

(Quando tutte avranno finito di pregare, continueremo la storia, ma, per
adesso, pregano ancora.)
