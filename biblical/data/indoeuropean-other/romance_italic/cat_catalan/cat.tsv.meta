fileDesc/titleStmt	title	Bblia Evanglica Catalana (BEC, 2000)
fileDesc/notesStmt	description	FILE ARCHIVED ON 10:53:06 Jul 11, 2008 AND RETRIEVED FROM THE INTERNET ARCHIVE ON 09:03:06 Sep 29, 2021. JAVASCRIPT APPENDED BY WAYBACK MACHINE, COPYRIGHT INTERNET ARCHIVE. ALL OTHER CONTENT MAY ALSO BE PROTECTED BY COPYRIGHT (17 U.S.C. SECTION 108(a)(3)).
fileDesc/sourceDesc	creator	L A B Í B L I A versió B.E.C. / Bíblia Evangèlica Catalana / La Sagrada Escriptura en llengua catalana / Traducció dels textos hebreus i grecs / a càrrec de / Pau Sais i Samuel Sais / [Logo_IBEC] / INSTITUCIÓ BÍBLICA EVANGÈLICA DE CATALUNYA / Barcelona / Primera edició: maig del 2000 / © Del text: Pau Sais i Samuel Sais / © D’aquesta edició: Institució Bíblica Evangèlica de Catalunya / Impressió: MCE Horeb, Viladecavalls (El Vallès Occidental) / ISBN: 84-8267-158-8 / Dipòsit legal: B-21646-2000 / Disseny de la coberta: Daniel Giralt-Miracle / Adaptació a Internet Gener 2004: Amadeu Garcia Mas
fileDesc/sourceDesc	source	http://www.ibecat.org/
fileDesc/sourceDesc	description	 PRESENTACIÓ DE / LA BÍBLIA DEL 2000 / Bíblia versió "BEC" / Bíblia Evangèlica Catalana / Aquesta Bíblia és la culminació de molts anys de treball de l’equip de la / INSTITUCIÓ BÍBLICA EVANGÈLICA DE CATALUNYA, amb l’objectiu de portar a terme la / traducció i la publicació de les Escriptures en llengua catalana, per a l’ús de / les esglésies evangèliques, en particular, que ho venien demanant repetidament, / i, extensivament, per al públic en general. / Ha estat un procés llarg en el temps i intens en la dedicació. Les primeres / publicacions bíbliques de la IBEC van ser l’Evangeli de Marc, el 1970, i el de / Joan, el 1974. Però el fruit primerenc d’aquesta traducció fou la publicació / del Llibre del Salms, l’any 1985, seguit el 1988 pel Nou Testament. La tasca / continuà amb altres publicacions: Els Proverbis (1990) i El Llibre de Job / (1992), fins arribar al 1994 quan hom lliurava la traducció de la Bíblia / sencera a la IBEC i començava una nova etapa, de correcció, de paginació, de / disseny, etc. Uns anys més de dedicació per fer una tasca acurada al màxim. / Tanmateix les publicacions en forma de separata van continuar amb L’Eclesiastès / (1995) i El Càntic dels Càntics (1996). Finalment l’any 2000 ens porta la / promesa de veure fet realitat el nostre gran projecte: aquesta n’és la prova, / el volum que el lector té a les mans, la primera versió protestant catalana de / la Paraula de Déu. / Una traducció d’aquestes característiques fa del traductor el transmissor d’uns / textos elaborats durant segles i transmesos al llarg de dos mil·lenis a un / públic tan divers com concretes són les seves exigències. El poble protestant / té la seva fe basada únicament i exclusivament en la Bíblia, la qual considera / l’única font autoritativa. Per tant, cal oferir a aquest poble no tant una / explicació del què diu la Bíblia, com una traducció que reflecteixi fidelment / els "textos originals". Una traducció que serveixi per al cristià en la seva / lectura devocional i en l’estudi bíblic, però també que sigui apta per al / dirigent en la seva tasca pastoral, per al predicador en la seva exhortació, / per al professor en la seva edificació... Una traducció que sigui la Paraula de / Déu en català per a tothom. / En la traducció ens hem enfrontat amb uns textos produïts en un temps llunyà, / per unes cultures diferents, en uns estils que divergeixen dels nostres, i, / sovint, pensats per a ser emprats en unes circumstàncies concretes força / diferents de les actuals, amb expressions i modismes sense paral·lel en la / nostra llengua i, en definitiva, amb una concepció de la història totalment / diferent de la que nosaltres tenim avui dia. I totes aquestes característiques / calia que quedessin paleses en el text. És molt fàcil que, davant de la / dificultat i fins i tot la impossibilitat per reflectir-ho bé, el traductor / caigui en l’error d’oferir un text alternatiu que interpreti allò que diu / l’original. Aquí és on, a més de la tècnica, entra en joc l’art de la / traducció. Déu -qui ens ha donat la capacitat-, a través del seu Esperit Sant, / ha posat la resta allà on les nostres capacitats es veien limitades. Creiem que / ha estat un esforç reeixit i que aquesta traducció serà de benedicció per a / tots els qui s’atansin a Déu per mitjà d’aquesta seva Paraula. / Pel que fa als aspectes més tècnics d’aquesta traducció, només comentarem un / parell de punts. / A) Tècniques i mètodes de traducció / La traducció que el lector té a les mans no és una adaptació ni una / equivalència dinàmica. Si l’haguéssim de qualificar d’alguna manera potser / encaixaria més amb la de traducció "literal". Ara bé, sovint es titlla aquesta / mena de traduccions de sacrificar la llengua pel significat, és a dir, de / preferir la fidelitat a la correcció lingüística, de manera que els textos que / en resulten són feixucs i poc entenedors. No és aquest el cas de la present / traducció. La tasca que s’ha dut a terme ha estat la de traduir fidelment el / text original conservant l’estil, les expressions i els girs propis de la / llengua original, de manera que en resulti una traducció "transparent", que vol / dir que darrere del text català s’hi pugui rastrejar l’original. Però alhora, / amb això, hi ha hagut una rigorosa tasca de redacció en català, de manera que / el resultat sigui un text fluït i comprensible a primer cop d’ull; això sí, / respectant la dificultat o la senzillesa de l’original. Així, si un text / ofereix dificultat, és obscur o ambigu, el text català resultant complirà també / amb aquestes característiques, altrament seria interpretar. La traducció no / resol els problemes d’interpretació. Aquesta és la tasca de l’exegeta, que per / als protestants és tot cristià que acudeix a la Paraula amb l’ajut de l’Esperit / Sant. / Un altre punt on els traductors ens volem pronunciar fa referència al / llenguatge inclusiu. No ens definim com a defensors d’aquest mètode, si bé hem / tingut en compte les valuoses aportacions que ha fet a les tècniques de / traducció. Aquest mètode ha estat aplicat allà on no fa violència al text / original, però cal veure que molt sovint és un métode que no té en compte la / sensibilitat de la cultura original o, si més no, la supedita a l’actual, i / això fa que el text resultant no sigui prou respectuós amb l’original. Allà on / ens ha semblat que correríem aquest perill hem evitat d’emprar-lo. / Tot el que hem dit anteriorment pot donar una idea de la complexitat de les / traduccions bíbliques i del cabdal de material cultural que cal manejar. Per / tal de copsar correctament i a fons tot el sentit d’un text cal conèixer la / història, la societat, la llengua, fins i tot la política, l’art i, per / descomptat, la religió, etc, dels pobles que intervenen en aquest Gran Llibre. / Per altra banda, també es fa necessari dominar les tècniques de traducció més / avançades i, sobre tot, conèixer la realitat del poble per al qual hom / tradueix, d’altra manera la comunicació seria impossible. / B) Els textos traduïts / La traducció ha estat realitzada a partir i directament dels textos originals, / en les seves respectives edicions crítiques. / Per a l’Antic Testament, el text hebreu (i arameu) de la Biblia Hebraica / Stuttgartensia ens ha servit de base, i hem tingut a mà, només a tall de / referència, les traduccions dels Setanta en l’edició d’A. Rahlfs i la Vulgata, / ja que aquestes presenten un estadi anterior del text veterotestamentari a / aquell del text massorètic. / Per al Nou Testament, hem seguit l’edició 27a del Novum Testamentum Graece de / Nestlé-Aland i la que és similar, The Greek New Testament de les Societats / Bíbliques Unides, pel seu comentari sobre l’edició crítica, en volum a part. No / ens hem basat en el text grec del Nou Testament publicat per Erasme en les / seves edicions, donat que en una edició crítica com la de Nestlé-Aland ja / queden reflectides quasi totes les lectures possibles que ofereixen els / diversos manuscrits conservats. Per tant, no rebutgem el Textus Receptus, sinó / que hem optat per beneficiar-nos dels darrers avenços en el camp de la crítica / textual i dels descobriments, sobre tot quant a papirs, que s’han produït / d’ençà de la seva publicació. Avenços i descobriments que, sens dubte, ens / apropen avui dia al text original com mai abans no havia estat possible. Per / aquest motiu, aquelles lectures pertanyents al Textus Receptus, i que els / criteris d’edició de la IBEC han acceptat, s’han incorporat al cos textual en / lletra cursiva i entre claudàtors. / També hem acarat el nostre text amb diverses traduccions afins en altres / llengües, s’han consultat versions interlineals per la seva literalitat, / diccionaris, comentaris i obres especialitzades, així com material informàtic, / especialment software bíblic. / ELS TRADUCTORS / Agraïments / Els editors de «La Bíblia del 2000» expressen el seu agraïment a tots els / col·laboradors, als revisors lingüístics Josep M. Fontcuberta i Benjamí Planes, / així com l’ajut i l’escalf rebut de molts altres, i, últimament, el de / l’entitat Biblio Club, en la persona de David Muniesa, qui ha col·laborat / estretament en la tipografia i la consecució final de l’edició. / També a l’autor del disseny de la coberta, Daniel Giralt-Miracle, i a MCE Horeb / que ha imprés la Bíblia en els seus tallers de Viladecavalls. / INSTITUCIÓ BÍBLICA EVANGÈLICA DE CATALUNYA
lang	language	cat
