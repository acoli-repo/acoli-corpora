<?xml version="1.0" ?>
<cesDoc version="4">
	<cesHeader version="2">
		<fileDesc>
			<titleStmt>
				<h.title>
					Bible(ZUL)
				</h.title>
				<respStmt>
					<respType>
						Constructed in accordance to CES standards.
					</respType>
					<respName>
						Christos Christodoulopoulos
					</respName>
				</respStmt>
			</titleStmt>
			<extent>
				<wordCount>
					96747
				</wordCount>
				<byteCount units="bytes">
					1191784
				</byteCount>
			</extent>
			<publicationStmt>
				<distributor>
					GospelGo
				</distributor>
				<eAddress>
					http://gospelgo.com/
				</eAddress>
				<availability>
					free
				</availability>
			</publicationStmt>
			<sourceDesc/>
		</fileDesc>
		<encodingDesc>
			<projectDesc>
				This is a part of multi-lingual corpus of the bible.
			</projectDesc>
			<editorialDesc>
				<conformance level="1">
					Corpus Encoding Standard, Version 2.0
				</conformance>
				<correction method="silent" status="medium"/>
				<segmentation>
					Marked up to the level of chapter and verse.
				</segmentation>
			</editorialDesc>
			<tagsDecl/>
		</encodingDesc>
		<profileDesc>
			<langUsage>
				<language id="zu" iso639="zul">
					Zulu
				</language>
			</langUsage>
			<wsdUsage>
				<writingSystem id="utf-8"/>
			</wsdUsage>
		</profileDesc>
	</cesHeader>
	<text>
		<body id="Bible" lang="zu">
			<div id="b.MAT" type="book">
				<div id="b.MAT.1" type="chapter">
					<seg id="b.MAT.1.1" type="verse">
						Incwadi yokuzalwa kukaJesu Kristu, indodana kaDavide, indodana ka-Abrahama.
					</seg>
					<seg id="b.MAT.1.2" type="verse">
						U-Abrahama wazala u-Isaka, u-Isaka wazala uJakobe, uJakobe wazala uJuda nabafowabo;
					</seg>
					<seg id="b.MAT.1.3" type="verse">
						uJuda wazala oFaresi noZara kuTamari, uFaresi wazala u-Esiromu, u-Esiromu wazala u-Aramu;
					</seg>
					<seg id="b.MAT.1.4" type="verse">
						u-Aramu wazala u-Aminadaba, u-Aminadaba wazala uNasoni, uNasoni wazala uSalimoni;
					</seg>
					<seg id="b.MAT.1.5" type="verse">
						uSalimoni wazala uBowasi kuRakhabi, uBowasi wazala u-Obede kuRuthe, u-Obede wazala uJesayi;
					</seg>
					<seg id="b.MAT.1.6" type="verse">
						uJesayi wazala uDavide, inkosi. UDavide wazala uSolomoni kumka-Uriya;
					</seg>
					<seg id="b.MAT.1.7" type="verse">
						uSolomoni wazala uRobowamu, uRobowamu wazala u-Abiya, u-Abiya wazala u-Asafa;
					</seg>
					<seg id="b.MAT.1.8" type="verse">
						u-Asafa wazala uJosafati, uJosafati wazala uJoramu, uJoramu wazala u-Oziya;
					</seg>
					<seg id="b.MAT.1.9" type="verse">
						u-Oziya wazala uJothamu, uJothamu wazala u-Akazi, u-Akazi wazala uHezekiya;
					</seg>
					<seg id="b.MAT.1.10" type="verse">
						uHezekiya wazala uManase, uManase wazala u-Amoni, u-Amoni wazala uJosiya;
					</seg>
					<seg id="b.MAT.1.11" type="verse">
						uJosiya wazala uJekoniya nabafowabo ngesikhathi sokuthunjelwa eBabiloni.
					</seg>
					<seg id="b.MAT.1.12" type="verse">
						Kwathi emva kokuthunjelwa eBabiloni uJekoniya wazala uSalatiyeli, uSalatiyeli wazala uZorobabeli;
					</seg>
					<seg id="b.MAT.1.13" type="verse">
						uZorobabeli wazala u-Abiyudi, u-Abiyudi wazala u-Eliyakimi, u-Eliyakimi wazala u-Azori;
					</seg>
					<seg id="b.MAT.1.14" type="verse">
						u-Azori wazala uSadoki, uSadoki wazala u-Akimi, u-Akimi wazala u-Eliyudi;
					</seg>
					<seg id="b.MAT.1.15" type="verse">
						u-Eliyudi wazala u-Eleyazare, u-Eleyazare wazala uMathani, uMathani wazala uJakobe;
					</seg>
					<seg id="b.MAT.1.16" type="verse">
						uJakobe wazala uJosefa, indoda kaMariya, azalwa nguye uJesu othiwa uKristu.
					</seg>
					<seg id="b.MAT.1.17" type="verse">
						Zinjalo-ke izizukulwane zonke ezisukela ku-Abrahama ziye kuDavide, ziyizizukulwane eziyishumi nane; nezisukela kuDavide ziye ekuthunjelweni eBabiloni ziyizizukulwane eziyishumi nane; nezisukela ekuthunjelweni eBabiloni ziye kuKristu ziyizizukulwane eziyishumi nane.
					</seg>
					<seg id="b.MAT.1.18" type="verse">
						Ukuzalwa kukaJesu Kristu kwaba nje: unina uMariya esemiselwe uJosefa, bengakahlangani wafunyanwa ekhulelwe ngoMoya oNgcwele.
					</seg>
					<seg id="b.MAT.1.19" type="verse">
						Kepha uJosefa indoda yakhe engumuntu olungileyo, engathandi ukumthela ihlazo, wayefuna ukumlahla ngasese.
					</seg>
					<seg id="b.MAT.1.20" type="verse">
						Esazindla ngalokho, bheka, ingelosi yeNkosi yabonakala kuye ngephupho, ithi: “Josefa, ndodana kaDavide, ungesabi ukumthatha uMariya umkakho, ngokuba lokho akukhulelweyo kungoMoya oNgcwele.
					</seg>
					<seg id="b.MAT.1.21" type="verse">
						Uzakuzala indodana, uyiqambe igama lokuthi uJesu, ngokuba nguye oyakusindisa abantu bakhe ezonweni zabo.”
					</seg>
					<seg id="b.MAT.1.22" type="verse">
						Lokhu konke kwenzeka ukuba kugcwaliseke okwakhulunywa yiNkosi ngomprofethi ukuthi:
					</seg>
					<seg id="b.MAT.1.23" type="verse">
						“Bheka, intombi iyakukhulelwa, izale indodana; bayakuyiqamba igama lokuthi u-Emanuweli,” okungukuthi ngokuhunyushwa “uNkulunkulu unathi”.
					</seg>
					<seg id="b.MAT.1.24" type="verse">
						UJosefa esevukile ebuthongweni wenza njengalokho imyalile ingelosi yeNkosi, wamthatha umkakhe;
					</seg>
					<seg id="b.MAT.1.25" type="verse">
						akaze aya kuye, waze wazibula ngendodana; wayiqamba igama lokuthi uJesu.
					</seg>
				</div>
				<div id="b.MAT.2" type="chapter">
					<seg id="b.MAT.2.1" type="verse">
						UJesu esezelwe eBetlehema laseJudiya emihleni kaHerode inkosi, bheka, kwafika izazi eJerusalema, zivela empumalanga, zithi:
					</seg>
					<seg id="b.MAT.2.2" type="verse">
						“Uphi lowo ozelwe eyinkosi yabaJuda na? Ngokuba sibonile inkanyezi yakhe kwelasempumalanga, size ukukhuleka kuye.”
					</seg>
					<seg id="b.MAT.2.3" type="verse">
						UHerode inkosi esekuzwile lokho wakhathazeka neJerusalema lonke kanye naye.
					</seg>
					<seg id="b.MAT.2.4" type="verse">
						Wabutha bonke abapristi abakhulu nababhali besizwe, wabuza kubo ukuthi uKristu uzakuzalelwaphi.
					</seg>
					<seg id="b.MAT.2.5" type="verse">
						Bathi kuye: “EBetlehema laseJudiya, ngokuba kulotshiwe kanjalo ngomprofethi ukuthi:
					</seg>
					<seg id="b.MAT.2.6" type="verse">
						“ ‘Nawe Betlehema, lizwe lakwaJuda, kawusiye omncane nakanye kubabusi bakwaJuda, ngokuba kuyakuvela kuwe umbusi oyakwalusa isizwe sami u-Israyeli.’ ”
					</seg>
					<seg id="b.MAT.2.7" type="verse">
						Khona uHerode, ezibizile izazi ngasese, wabuzisisa kuzo isikhathi inkanyezi ebonakele ngaso,
					</seg>
					<seg id="b.MAT.2.8" type="verse">
						wazithuma eBetlehema, wathi: “Hambani nibuzisise ngomntwana; kuyakuthi nxa nimfumene, ningitshele ukuba nami ngiye ngikhuleke kuye.”
					</seg>
					<seg id="b.MAT.2.9" type="verse">
						Seziyizwile inkosi, zamuka; bheka, inkanyezi ezayibona kwelasempumalanga yahamba phambi kwazo, yaze yafika yema phezu kwalapho umntwana ekhona.
					</seg>
					<seg id="b.MAT.2.10" type="verse">
						Zathi ukuyibona inkanyezi, zathokoza ngokuthokoza okukhulu kakhulu.
					</seg>
					<seg id="b.MAT.2.11" type="verse">
						Zase zingena endlini, zabona umntwana noMariya unina, zawa phansi, zakhuleka kuye, zavula amagugu azo, zamkhunga ngezipho: igolide namakha nenhlaka.
					</seg>
					<seg id="b.MAT.2.12" type="verse">
						Kwathi ziyaliwe nguNkulunkulu ngephupho ukuba zingabuyeli kuHerode, zabuyela ezweni lakubo ngenye indlela.
					</seg>
					<seg id="b.MAT.2.13" type="verse">
						Sezimukile, bheka, ingelosi yeNkosi yabonakala kuJosefa ngephupho, ithi: “Vuka uthabathe umntwana nonina, ubalekele eGibithe, uhlale khona, ngize ngikutshele; ngokuba uHerode uzakumfuna umntwana ukuba ambhubhise.”
					</seg>
					<seg id="b.MAT.2.14" type="verse">
						Wavuka-ke, wathabatha umntwana nonina ebusuku, wamuka waya eGibithe,
					</seg>
					<seg id="b.MAT.2.15" type="verse">
						wahlala khona, waze wafa uHerode, ukuze kugcwaliseke okwakhulunywa yiNkosi ngomprofethi ukuthi: “Ngayibiza indodana yami iphume eGibithe.”
					</seg>
					<seg id="b.MAT.2.16" type="verse">
						Khona uHerode, esebonile ukuthi izazi zimphambile, wathukuthela kakhulu, wathumela wabulala bonke abantwana besilisa baseBetlehema nasendaweni yonke yangakhona, abaminyaka mibili nangaphansi njengesikhathi abesibuzisisile kuzo izazi.
					</seg>
					<seg id="b.MAT.2.17" type="verse">
						Khona kwagcwaliseka okwakhulunywa ngoJeremiya umprofethi ukuthi:
					</seg>
					<seg id="b.MAT.2.18" type="verse">
						“Kwezwakala izwi eRama, ukukhala nokulila okukhulu, uRakheli ekhalela abantwana bakhe, engavumi ukududuzwa, ngokuba abasekho.”
					</seg>
					<seg id="b.MAT.2.19" type="verse">
						Kepha uHerode esefile, bheka, ingelosi yeNkosi yabonakala ngephupho kuJosefa eGibithe, yathi:
					</seg>
					<seg id="b.MAT.2.20" type="verse">
						“Vuka uthabathe umntwana nonina, uye ezweni lakwa-Israyeli; ngokuba sebefile ababezingela ukuphila komntwana.”
					</seg>
					<seg id="b.MAT.2.21" type="verse">
						Wasuka-ke, wathabatha umntwana nonina, wafika ezweni lakwa-Israyeli.
					</seg>
					<seg id="b.MAT.2.22" type="verse">
						Kepha ezwa ukuthi sekubusa u-Arkelawu eJudiya esikhundleni sikaHerode uyise, wesaba ukuya khona; eseyaliwe nguNkulunkulu ngephupho wamuka waya kwelaseGalile;
					</seg>
					<seg id="b.MAT.2.23" type="verse">
						wafika wakha emzini othiwa iNazaretha ukuba kugcwaliseke okwakhulunywa ngabaprofethi ukuthi: “Uyakubizwa ngokuthi umNazaretha.”
					</seg>
				</div>
				<div id="b.MAT.3" type="chapter">
					<seg id="b.MAT.3.1" type="verse">
						Ngaleyo mihla kwavela uJohane uMbhapathizi eshumayela ehlane laseJudiya, ethi:
					</seg>
					<seg id="b.MAT.3.2" type="verse">
						“Phendukani, ngokuba umbuso wezulu ususondele!”
					</seg>
					<seg id="b.MAT.3.3" type="verse">
						Ngokuba nguye akhuluma ngaye umprofethi u-Isaya, ethi: “Izwi lomemezayo ehlane, lithi: ‘Lungisani indlela yeNkosi, nenze imikhondo yayo iqonde.’ ”
					</seg>
					<seg id="b.MAT.3.4" type="verse">
						Yena uJohane wayenengubo yoboya bekamela noqhotho lwesikhumba okhalweni lwakhe; ukudla kwakhe kwakuyizinkumbi nezinyosi zasendle.
					</seg>
					<seg id="b.MAT.3.5" type="verse">
						Khona kwaphumela kuye iJerusalema, neJudiya lonke, nezwe lonke laseJordani,
					</seg>
					<seg id="b.MAT.3.6" type="verse">
						babhapathizwa nguye emfuleni iJordani bevuma izono zabo.
					</seg>
					<seg id="b.MAT.3.7" type="verse">
						Kepha kwathi ebona abaningi kubaFarisi nabaSadusi beza embhapathizweni, wathi kubo: “Nzalo yezinyoka, ngubani onibonise ukubalekela intukuthelo ezayo na?
					</seg>
					<seg id="b.MAT.3.8" type="verse">
						Ngakho vezani izithelo ezifanele ukuphenduka.
					</seg>
					<seg id="b.MAT.3.9" type="verse">
						Ningacabangi ukuba ningasho phakathi kwenu ukuthi: ‘Sinobaba u-Abrahama;’ ngokuba ngithi kini: UNkulunkulu angamvusela u-Abrahama abantwana kulawa matshe.
					</seg>
					<seg id="b.MAT.3.10" type="verse">
						Izembe selibekiwe empandeni yemithi; ngakho yonke imithi engatheli izithelo ezinhle iyanqunywa, iphonswe emlilweni.
					</seg>
					<seg id="b.MAT.3.11" type="verse">
						“Mina nginibhapathiza ngamanzi, kube ngukuphenduka; kepha yena oza emva kwami unamandla kunami engingafanele ukuthwala izicathulo zakhe; yena uzakunibhapathiza ngoMoya oNgcwele nangomlilo,
					</seg>
					<seg id="b.MAT.3.12" type="verse">
						ombenge yakhe yokwela isesandleni sakhe; uzakushanelisisa isibuya sakhe, abuthele amabele enqolobaneni yakhe; kepha amakhoba uzakuwashisa ngomlilo ongacimekiyo.”
					</seg>
					<seg id="b.MAT.3.13" type="verse">
						Khona uJesu evela eGalile wafika kuJohane eJordani ukuba azobhapathizwa nguye.
					</seg>
					<seg id="b.MAT.3.14" type="verse">
						Kepha uJohane wamalela wathi: “Yimi engiswela ukubhapathizwa nguwe; wena uza kimi na?”
					</seg>
					<seg id="b.MAT.3.15" type="verse">
						UJesu waphendula, wathi kuye: “Vuma kalokhu, ngokuba kusifanele ukugcwalisa kanjalo ukulunga konke.” Khona wayesemvumela.
					</seg>
					<seg id="b.MAT.3.16" type="verse">
						UJesu esebhapathiziwe wakhuphuka masinyane emanzini; bheka, izulu lavuleka, wabona uMoya kaNkulunkulu ehla njengejuba, eza phezu kwakhe.
					</seg>
					<seg id="b.MAT.3.17" type="verse">
						Bheka, kwavela izwi ezulwini, lithi: “Lo uyiNdodana yami ethandekayo engithokozile ngayo.”
					</seg>
				</div>
				<div id="b.MAT.4" type="chapter">
					<seg id="b.MAT.4.1" type="verse">
						Khona uJesu waholelwa nguMoya ehlane ukuba alingwe nguSathane.
					</seg>
					<seg id="b.MAT.4.2" type="verse">
						Esezilile ukudla izinsuku ezingamashumi amane nobusuku obungamashumi amane, wagcina walamba.
					</seg>
					<seg id="b.MAT.4.3" type="verse">
						Kwafika umlingi, wathi kuye: “Uma uyiNdodana kaNkulunkulu, yisho ukuba lawa matshe abe yizinkwa.”
					</seg>
					<seg id="b.MAT.4.4" type="verse">
						Kepha waphendula wathi: “Kulotshiwe ukuthi: ‘Akusinkwa sodwa umuntu ayakuphila ngaso kodwa ngamazwi onke aphuma emlonyeni kaNkulunkulu.’ ”
					</seg>
					<seg id="b.MAT.4.5" type="verse">
						Khona uSathane wamthatha, wamyisa emzini ongcwele, wammisa esiqongweni sethempeli,
					</seg>
					<seg id="b.MAT.4.6" type="verse">
						wathi kuye: “Uma uyiNdodana kaNkulunkulu, ziphonse phansi; ngokuba kulotshiwe ukuthi: “ ‘Uyakuyaleza izingelosi zakhe ngawe, zikuthwale ngezandla, ungaze waqhuzuka etsheni ngonyawo lwakho.’ ”
					</seg>
					<seg id="b.MAT.4.7" type="verse">
						UJesu wathi kuye: “Kulotshiwe futhi ukuthi: ‘Ungayilingi iNkosi uNkulunkulu wakho.’ ”
					</seg>
					<seg id="b.MAT.4.8" type="verse">
						USathane wabuye wamyisa entabeni ende kakhulu, wamkhombisa imibuso yonke yezwe nenkazimulo yayo;
					</seg>
					<seg id="b.MAT.4.9" type="verse">
						wathi kuye: “Konke lokhu ngizakukunika khona, uma uziwisa phansi, ukhuleke kimi.”
					</seg>
					<seg id="b.MAT.4.10" type="verse">
						Khona uJesu wathi kuye: “Suka, Sathane, ngokuba kulotshiwe ukuthi: ‘Wokhuleka eNkosini uNkulunkulu wakho, umkhonze yena yedwa.’ ”
					</seg>
					<seg id="b.MAT.4.11" type="verse">
						USathane wayesemshiya; bheka, kwafika izingelosi, zamkhonza.
					</seg>
					<seg id="b.MAT.4.12" type="verse">
						Kuthe esezwile ukuthi uJohane uboshiwe, wamuka waya eGalile.
					</seg>
					<seg id="b.MAT.4.13" type="verse">
						Wasuka eNazaretha, weza wahlala eKapernawume elingaselwandle emikhawulweni yakwaZabuloni neyakwaNafetali
					</seg>
					<seg id="b.MAT.4.14" type="verse">
						ukuba kugcwaliseke okwakhulunywa ngo-Isaya umprofethi ukuthi:
					</seg>
					<seg id="b.MAT.4.15" type="verse">
						“Izwe lakwaZabuloni nezwe lakwaNafetali ngaselwandle ngaphesheya kweJordani, iGalile labezizwe,
					</seg>
					<seg id="b.MAT.4.16" type="verse">
						isizwe esasihlezi ebumnyameni sibonile ukukhanya okukhulu, nababehlezi ezweni nasethunzini lokufa kuphumele kubo ukukhanya.”
					</seg>
					<seg id="b.MAT.4.17" type="verse">
						Kusukela kuleso sikhathi uJesu waqala ukushumayela nokusho ukuthi: “Phendukani, ngokuba umbuso wezulu ususondele.”
					</seg>
					<seg id="b.MAT.4.18" type="verse">
						UJesu ehamba ngaselwandle lwaseGalile wabona izelamani ezimbili, uSimoni othiwa uPetru no-Andreya umfowabo, bephonsa inetha elwandle; ngokuba babe ngabadobi.
					</seg>
					<seg id="b.MAT.4.19" type="verse">
						Wayesethi kubo: “Ngilandeleni; ngiyakunenza nibe ngabadobi babantu.”
					</seg>
					<seg id="b.MAT.4.20" type="verse">
						Base bewashiya masinyane amanetha, bamlandela.
					</seg>
					<seg id="b.MAT.4.21" type="verse">
						Esedlulela phambili wabona ezinye izelamani ezimbili, uJakobe kaZebedewu, noJohane umfowabo, besemkhunjini kanye noZebedewu uyise, belungisa amanetha abo; wababiza.
					</seg>
					<seg id="b.MAT.4.22" type="verse">
						Base beshiya masinyane umkhumbi noyise, bamlandela.
					</seg>
					<seg id="b.MAT.4.23" type="verse">
						UJesu walihamba lonke elaseGalile efundisa emasinagogeni abo, eshumayela ivangeli lombuso, ephulukisa abantu ezifweni zonke nasebuthakathakeni bonke.
					</seg>
					<seg id="b.MAT.4.24" type="verse">
						Udumo lwakhe lwezwakala ezweni lonke laseSiriya; baletha kuye bonke abagulayo abaphethwe yizifo ngezifo nobuhlungu, nabakhwelwe ngamademoni, nabanesithuthwane, nabafe uhlangothi, wabaphulukisa.
					</seg>
					<seg id="b.MAT.4.25" type="verse">
						Izixuku eziningi zamlandela zivela eGalile, naseDekapholi, naseJerusalema, naseJudiya, nangaphesheya kweJordani.
					</seg>
				</div>
				<div id="b.MAT.5" type="chapter">
					<seg id="b.MAT.5.1" type="verse">
						Kwathi ebona izixuku, wenyukela entabeni; esehlezi phansi, abafundi bakhe beza kuye.
					</seg>
					<seg id="b.MAT.5.2" type="verse">
						Wayesevula umlomo wakhe, wabafundisa wathi:
					</seg>
					<seg id="b.MAT.5.3" type="verse">
						“Babusisiwe abampofu emoyeni, ngokuba umbuso wezulu ungowabo.
					</seg>
					<seg id="b.MAT.5.4" type="verse">
						Babusisiwe abakhalayo, ngokuba bayakududuzwa.
					</seg>
					<seg id="b.MAT.5.5" type="verse">
						Babusisiwe abamnene, ngokuba bayakudla ifa lomhlaba.
					</seg>
					<seg id="b.MAT.5.6" type="verse">
						Babusisiwe abalambele, bomele ukulunga, ngokuba bayakusuthiswa.
					</seg>
					<seg id="b.MAT.5.7" type="verse">
						Babusisiwe abanesihawu, ngokuba bayakuhawukelwa.
					</seg>
					<seg id="b.MAT.5.8" type="verse">
						Babusisiwe abanenhliziyo ehlanzekileyo, ngokuba bayakubona uNkulunkulu.
					</seg>
					<seg id="b.MAT.5.9" type="verse">
						Babusisiwe abalamulayo, ngokuba bayakuthiwa abantwana bakaNkulunkulu.
					</seg>
					<seg id="b.MAT.5.10" type="verse">
						Babusisiwe abazingelwa ngenxa yokulunga, ngokuba umbuso wezulu ungowabo.
					</seg>
					<seg id="b.MAT.5.11" type="verse">
						“Nibusisiwe, nxa benithuka, benizingela, bekhuluma konke okubi ngani, beqamba amanga ngenxa yami.
					</seg>
					<seg id="b.MAT.5.12" type="verse">
						Jabulani, nithokoze, ngokuba umvuzo wenu mkhulu ezulwini; ngokuba kanjalo babazingela abaprofethi abananduleleyo.
					</seg>
					<seg id="b.MAT.5.13" type="verse">
						“Nina ningusawoti womhlaba, kepha uma usawoti edumele, ubusawoti bovuswa ngani na? Akasasizi lutho, kuphela ukulahlwa ngaphandle, anyathelwe ngabantu.
					</seg>
					<seg id="b.MAT.5.14" type="verse">
						“Nina ningukukhanya kwezwe. Umuzi owakhe entabeni ungesitheke.
					</seg>
					<seg id="b.MAT.5.15" type="verse">
						Nomuntu kasokheli isibani, asibeke phansi kwesitsha, kodwa usifaka othini; khona siyabakhanyisela bonke abasendlini.
					</seg>
					<seg id="b.MAT.5.16" type="verse">
						Kanjalo makukhanye ukukhanya kwenu phambi kwabantu ukuba babone imisebenzi yenu emihle, badumise uYihlo osezulwini.
					</seg>
					<seg id="b.MAT.5.17" type="verse">
						“Ningathi ngize ukuchitha umthetho nabaprofethi; angizanga ukuchitha, ngize ukugcwalisa.
					</seg>
					<seg id="b.MAT.5.18" type="verse">
						Ngokuba ngiqinisile ngithi kini: Kuze kudlule izulu nomhlaba, akusoze kwadlula gamana linye nasicashana sinye somthetho, kuze kufezeke konke.
					</seg>
					<seg id="b.MAT.5.19" type="verse">
						Ngakho-ke oweqa owodwa kule miyalo emincinyane, afundise abantu kanjalo, uyakuthiwa omncinyane embusweni wezulu; kepha oyigcinayo, ayifundise, lowo uyakuthiwa mkhulu embusweni wezulu.
					</seg>
					<seg id="b.MAT.5.20" type="verse">
						Ngokuba ngithi kini: Uma ukulunga kwenu kungadluli okwababhali nokwabaFarisi, anisoze nangena embusweni wezulu.
					</seg>
					<seg id="b.MAT.5.21" type="verse">
						“Nizwile kwathiwa kwabasendulo: ‘Ungabulali; yilowo nalowo obulalayo uyakuba necala lokwahlulelwa.’
					</seg>
					<seg id="b.MAT.5.22" type="verse">
						Kepha mina ngithi kini: Yilowo nalowo othukuthelela umfowabo uyakuba necala lokwahlulelwa; noshoyo kumfowabo ukuthi: ‘Silima,’ uyakuba necala emphakathini; noshoyo ukuthi: ‘Siwula,’ uyakuba necala lokulahlwa esihogweni somlilo.
					</seg>
					<seg id="b.MAT.5.23" type="verse">
						“Ngakho-ke nxa uletha umnikelo wakho e-altare, ukhumbula lapho ukuthi umfowenu unamagqubu nawe,
					</seg>
					<seg id="b.MAT.5.24" type="verse">
						shiya lapho umnikelo wakho phambi kwe-altare, uhambe kuqala ubuyisane nomfowenu, andukuba uze unikele umnikelo wakho.
					</seg>
					<seg id="b.MAT.5.25" type="verse">
						“Shesha uzwane nolwa nawe nisesendleleni, funa olwa nawe akunikele kumahluleli, umahluleli akunikele esikhonzini, uphonswe etilongweni.
					</seg>
					<seg id="b.MAT.5.26" type="verse">
						Ngiqinisile ngithi kuwe: Kawusoze waphuma khona, uze ukhiphe ifadingi lokugcina.
					</seg>
					<seg id="b.MAT.5.27" type="verse">
						“Nizwile kwathiwa: ‘Ungaphingi.’
					</seg>
					<seg id="b.MAT.5.28" type="verse">
						Kepha mina ngithi kini: Yilowo nalowo obuka owesifazane, amkhanuke, usephingile naye enhliziyweni yakhe.
					</seg>
					<seg id="b.MAT.5.29" type="verse">
						Uma iso lakho lokunene likukhubekisa, likhiphe, ulilahle; ngokuba kungcono kuwe ukuba kubhubhe sibe sinye ezithweni zakho kunokuba wonke umzimba wakho uphonswe esihogweni.
					</seg>
					<seg id="b.MAT.5.30" type="verse">
						Noma isandla sakho sokunene sikukhubekisa, sinqume, usilahle; ngokuba kungcono kuwe ukuba kubhubhe sibe sinye ezithweni zakho kunokuba wonke umzimba wakho uphonswe esihogweni.
					</seg>
					<seg id="b.MAT.5.31" type="verse">
						“Kwathiwa: ‘Yilowo nalowo olahla umkakhe kamnike incwadi yesahlukaniso.’
					</seg>
					<seg id="b.MAT.5.32" type="verse">
						Kepha mina ngithi kini: Yilowo nalowo olahla umkakhe kungengenxa yokuphinga umenza aphinge, noganwa ngolahliweyo uyaphinga.
					</seg>
					<seg id="b.MAT.5.33" type="verse">
						“Nizwile futhi kwathiwa kwabasendulo: ‘Ungafungi amanga, kepha uqinise izifungo zakho eNkosini.’
					</seg>
					<seg id="b.MAT.5.34" type="verse">
						Kepha mina ngithi kini: Ningafungi nakanye, noma izulu, ngokuba liyisihlalo sobukhosi sikaNkulunkulu,
					</seg>
					<seg id="b.MAT.5.35" type="verse">
						noma umhlaba, ngokuba uyisenabelo sezinyawo zakhe, noma iJerusalema, ngokuba lingumuzi weNkosi enkulu.
					</seg>
					<seg id="b.MAT.5.36" type="verse">
						Ungafungi nekhanda lakho, ngokuba awunakuphendula nalunye unwele lube mhlophe nokuba lube mnyama.
					</seg>
					<seg id="b.MAT.5.37" type="verse">
						Kepha izwi lenu malibe ngokuthi: Yebo, yebo; qhabo, qhabo. Okudlula lokhu kuvela kokubi.
					</seg>
					<seg id="b.MAT.5.38" type="verse">
						“Nizwile kwathiwa: ‘Iso ngeso, izinyo ngezinyo.’
					</seg>
					<seg id="b.MAT.5.39" type="verse">
						Kepha mina ngithi kini: Ningamelani nokubi, kodwa uma umuntu ekumukula esihlathini sokunene, mphendulele nesinye.
					</seg>
					<seg id="b.MAT.5.40" type="verse">
						Nofuna ukukumangalela, akwamuke ingubo, mnike nejazi.
					</seg>
					<seg id="b.MAT.5.41" type="verse">
						Nosuka ekucindezela ukuba uhambe imayela libe linye, hamba naye abe mabili.
					</seg>
					<seg id="b.MAT.5.42" type="verse">
						Muphe ocela kuwe, ungamfulatheli ofuna ukutsheleka kuwe.
					</seg>
					<seg id="b.MAT.5.43" type="verse">
						“Nizwile kwathiwa: ‘Wothanda umakhelwane wakho, uzonde isitha sakho.’
					</seg>
					<seg id="b.MAT.5.44" type="verse">
						Kepha mina ngithi kini: Thandani izitha zenu, nibabusise abaniqalekisayo, nibaphathe kahle abanizondayo, nibakhulekele abanizingelayo
					</seg>
					<seg id="b.MAT.5.45" type="verse">
						ukuba nibe ngabantwana bakaYihlo osezulwini; ngokuba yena uphumisa ilanga lakhe phezu kwababi nabahle, anise imvula phezu kwabalungileyo nabangalungile.
					</seg>
					<seg id="b.MAT.5.46" type="verse">
						Ngokuba uma nithanda abanithandayo, ninamvuzo muni na? Abenzi njalo nabathelisi na?
					</seg>
					<seg id="b.MAT.5.47" type="verse">
						Futhi uma nibingelela abafowenu bodwa, nenza lukhulu luni na? Abenzi njalo nabezizwe na?
					</seg>
					<seg id="b.MAT.5.48" type="verse">
						Ngakho-ke manibe ngabapheleleyo, njengokuba uYihlo wasezulwini ephelele.
					</seg>
				</div>
				<div id="b.MAT.6" type="chapter">
					<seg id="b.MAT.6.1" type="verse">
						“Kepha qaphelani ningenzi ukulunga kwenu phambi kwabantu ukuba nibonwe yibo, funa ningabi nawo umvuzo kuYihlo osezulwini.
					</seg>
					<seg id="b.MAT.6.2" type="verse">
						“Ngakho-ke nxa wabela isipho, ungakhalisi icilongo phambi kwakho, njengalokhu kwenza abazenzisi emasinagogeni nasemigwaqweni ukuba badunyiswe ngabantu. Ngiqinisile ngithi kini: Sebewamukele umvuzo wabo.
					</seg>
					<seg id="b.MAT.6.3" type="verse">
						Kepha wena, nxa wabela isipho, isandla sakho sokhohlo masingakwazi esikwenzayo esokunene,
					</seg>
					<seg id="b.MAT.6.4" type="verse">
						ukuze isipho sakho sibe sekusithekeni; noYihlo obona ekusithekeni uzakukuvuza.
					</seg>
					<seg id="b.MAT.6.5" type="verse">
						“Nalapho nikhuleka, ningabi njengabazenzisi, ngokuba bethanda ukukhuleka bemi emasinagogeni nasezinhlanganweni zezindlela ukuba babonwe ngabantu. Ngiqinisile ngithi kini: Sebewamukele umvuzo wabo.
					</seg>
					<seg id="b.MAT.6.6" type="verse">
						Kepha wena, nxa ukhuleka, ngena ekamelweni lakho, uthi usuvale umnyango wakho ukhuleke kuYihlo osekusithekeni; noYihlo obona ekusithekeni uzakukuvuza.
					</seg>
					<seg id="b.MAT.6.7" type="verse">
						Kodwa nxa nikhuleka, ningathemelezi njengabezizwe, ngokuba bathi bayakuzwiwa ngokukhuluma kwabo okuningi.
					</seg>
					<seg id="b.MAT.6.8" type="verse">
						Ngakho-ke maningafani nabo; ngokuba uYihlo uyakwazi enikuswelayo ningakaceli kuye.
					</seg>
					<seg id="b.MAT.6.9" type="verse">
						Ngakho-ke anokhuleka kanje, nithi: “ ‘Baba wethu osezulwini, malingcweliswe igama lakho;
					</seg>
					<seg id="b.MAT.6.10" type="verse">
						mawufike umbuso wakho; mayenziwe intando yakho emhlabeni njengasezulwini;
					</seg>
					<seg id="b.MAT.6.11" type="verse">
						usiphe namuhla isinkwa sethu semihla ngemihla;
					</seg>
					<seg id="b.MAT.6.12" type="verse">
						usithethelele amacala ethu, njengalokhu nathi sibathethelela abanecala kithi;
					</seg>
					<seg id="b.MAT.6.13" type="verse">
						ungasingenisi ekulingweni, kodwa usikhulule kokubi; ngokuba umbuso ungowakho, namandla, nenkazimulo, kuze kube phakade. Amen.’
					</seg>
					<seg id="b.MAT.6.14" type="verse">
						“Ngokuba uma nithethelela abantu iziphambeko zabo, noYihlo wasezulwini uyakunithethelela nani.
					</seg>
					<seg id="b.MAT.6.15" type="verse">
						Kepha uma ningathetheleli abantu iziphambeko zabo, noYihlo akayikunithethelela iziphambeko zenu.
					</seg>
					<seg id="b.MAT.6.16" type="verse">
						Futhi nxa nizila ukudla, ninganyukumali njengabazenzisi; ngokuba bona banyakamisa ubuso babo, ukuze babonakale kubantu ukuthi bazilile. Ngiqinisile ngithi kini: Sebewamukele umvuzo wabo.
					</seg>
					<seg id="b.MAT.6.17" type="verse">
						Kepha wena, nxa uzila, gcoba ikhanda lakho, ugeze ubuso bakho,
					</seg>
					<seg id="b.MAT.6.18" type="verse">
						ukuze ungabonakali kubantu ukuthi uzilile kodwa kuYihlo osekusithekeni; noYihlo obona ekusithekeni uzakukuvuza.
					</seg>
					<seg id="b.MAT.6.19" type="verse">
						“Ningazibekeleli ingcebo emhlabeni, lapho kona inundu nokugqwala, nalapho amasela efohla khona, ebe.
					</seg>
					<seg id="b.MAT.6.20" type="verse">
						Kepha zibekeleleni ingcebo ezulwini, lapho kungoni inundu nokugqwala, nalapho amasela engafohli khona, ebe.
					</seg>
					<seg id="b.MAT.6.21" type="verse">
						Ngokuba lapho kukhona ingcebo yakho, nenhliziyo yakho iyakuba khona lapho.
					</seg>
					<seg id="b.MAT.6.22" type="verse">
						“Isibani somzimba yiso. Ngakho uma iso lakho lilihle, uzakukhanya umzimba wakho wonke.
					</seg>
					<seg id="b.MAT.6.23" type="verse">
						Kepha uma iso lakho lilibi, uzakuba mnyama umzimba wakho wonke. Ngakho uma ukukhanya okukuwe kungubumnyama, ubumnyama bukhulu kangakanani!
					</seg>
					<seg id="b.MAT.6.24" type="verse">
						“Akakho ongakhonza amakhosi amabili. Ngokuba uyakuzonda enye, athande enye, noma abambelele kwenye, adelele enye. Ningekhonze uNkulunkulu noMamona.
					</seg>
					<seg id="b.MAT.6.25" type="verse">
						“Ngalokho-ke ngithi kini: Ningakhathazeki ngokuphila kwenu ukuthi niyakudlani noma niyakuphuzani, nangomzimba wenu ukuthi niyakwembathani. Ukuphila akukukhulu kunokudla nomzimba kunesambatho na? 6:25 Luk. 12:22; Fil. 4:6; Heb. 13:5; 1 Pet. 5:7.
					</seg>
					<seg id="b.MAT.6.26" type="verse">
						Bukani izinyoni zezulu ukuthi azihlwanyeli, azivuni, azibekeleli ezinqolobaneni; nokho uYihlo wasezulwini uyazondla. Nina kanizidluli kakhulu na? 6:26 AmaH. 147:9; Luk. 12:6.
					</seg>
					<seg id="b.MAT.6.27" type="verse">
						Ngumuphi kini ongelekela ebudeni bakhe ingalo ibe nye ngokukhathazeka na?
					</seg>
					<seg id="b.MAT.6.28" type="verse">
						“Nikhathazekelani ngesambatho na? Qaphelani iminduze yasendle ukuthi imila kanjani; kayikhandleki, kayiphothi;
					</seg>
					<seg id="b.MAT.6.29" type="verse">
						kepha ngithi kini: NoSolomoni ebukhazikhazini bakhe bonke wayengembathisile okomunye wayo.
					</seg>
					<seg id="b.MAT.6.30" type="verse">
						Uma uNkulunkulu embathisa kanjalo utshani basendle obukhona namuhla, ngomuso buphonswe eziko, akayikunembathisa kakhulu nina eninokukholwa okuncane na?
					</seg>
					<seg id="b.MAT.6.31" type="verse">
						Ngakho-ke ningakhathazeki nithi: ‘Siyakudlani?’ noma: ‘Siyakuphuzani?’ noma: ‘Siyakwembathani na?’
					</seg>
					<seg id="b.MAT.6.32" type="verse">
						Ngokuba konke lokhu abezizwe bayakufunisisa; ingani uYihlo wasezulwini uyazi ukuthi niyakudinga konke lokhu.
					</seg>
					<seg id="b.MAT.6.33" type="verse">
						Kodwa funani kuqala umbuso kaNkulunkulu nokulunga kwakhe, khona konke lokhu kuyakwenezelwa nina.
					</seg>
					<seg id="b.MAT.6.34" type="verse">
						Ningakhathazeki ngengomuso, ngokuba ingomuso iyakukhathalela okwayo. Inkathazo yosuku yanele lona.
					</seg>
				</div>
				<div id="b.MAT.7" type="chapter">
					<seg id="b.MAT.7.1" type="verse">
						“Ningahluleli ukuba ningahlulelwa.
					</seg>
					<seg id="b.MAT.7.2" type="verse">
						Ngokuba ngokwahlulela enahlulela ngakho nani niyakwahlulelwa ngakho, nangaleso silinganiso enilinganisa ngaso nani niyakulinganiselwa ngaso.
					</seg>
					<seg id="b.MAT.7.3" type="verse">
						“Ubhekelani ucezwana olusesweni lomfowenu, kepha ugongolo olusesweni lakho awuluboni, na?
					</seg>
					<seg id="b.MAT.7.4" type="verse">
						Ungasho kanjani kumfowenu ukuthi: ‘Ake ngikhiphe ucezwana olusesweni lakho;’ bheka, ugongolo lusesweni lakho.
					</seg>
					<seg id="b.MAT.7.5" type="verse">
						Mzenzisi, khipha kuqala ugongolo esweni lakho, khona-ke uzakubonisisa ukukhipha ucezwana esweni lomfowenu.
					</seg>
					<seg id="b.MAT.7.6" type="verse">
						“Ninganiki izinja okungcwele, ningaphonsi amaparele enu phambi kwezingulube, funa ziwanyathele ngezinyawo zazo, ziphenduke, ziniklebhule.
					</seg>
					<seg id="b.MAT.7.7" type="verse">
						“Celani, khona nizakuphiwa; funani, khona nizakufumana; ngqongqothani, khona nizakuvulelwa.
					</seg>
					<seg id="b.MAT.7.8" type="verse">
						Ngokuba yilowo nalowo ocelayo uyamukeliswa, nofunayo uyafumana, nongqongqothayo uzakuvulelwa.
					</seg>
					<seg id="b.MAT.7.9" type="verse">
						“Noma ngumuphi umuntu kini ongathi, uma indodana yakhe icela isinkwa, ayinike itshe,
					</seg>
					<seg id="b.MAT.7.10" type="verse">
						noma icela inhlanzi, ayinike inyoka na?
					</seg>
					<seg id="b.MAT.7.11" type="verse">
						Ngakho-ke uma nina enibabi nazi ukubapha abantwana benu izipho ezinhle, kakhulu uYihlo osezulwini uzakubapha okuhle abacela kuye.
					</seg>
					<seg id="b.MAT.7.12" type="verse">
						Ngakho-ke konke nokungakanani enifuna ukuba abantu bakwenze kini, kwenzeni nani kanjalo kubo; ngokuba lokhu kungumthetho nabaprofethi.
					</seg>
					<seg id="b.MAT.7.13" type="verse">
						“Ngenani ngesango elincane; ngokuba isango libanzi nendlela inkulu eyisa ekubhujisweni; baningi abangena khona.
					</seg>
					<seg id="b.MAT.7.14" type="verse">
						Kepha isango lincane nendlela iyingcingo eyisa ekuphileni; bayingcosana abayifumanayo.
					</seg>
					<seg id="b.MAT.7.15" type="verse">
						“Xwayani abaprofethi bamanga abeza kini bembathise okwezimvu, kepha ngaphakathi bayizimpisi eziphangayo.
					</seg>
					<seg id="b.MAT.7.16" type="verse">
						Niyakubazi ngezithelo zabo. Kungakhiwa yini izithelo zomvini emeveni noma amakhiwane ekhakhasini na?
					</seg>
					<seg id="b.MAT.7.17" type="verse">
						Kanjalo yilowo nalowo muthi omuhle uthela izithelo ezinhle, kepha umuthi omubi uthela izithelo ezimbi.
					</seg>
					<seg id="b.MAT.7.18" type="verse">
						Umuthi omuhle ungethele izithelo ezimbi, nomuthi omubi ungethele izithelo ezinhle.
					</seg>
					<seg id="b.MAT.7.19" type="verse">
						Yilowo nalowo muthi ongatheli izithelo ezinhle uyanqunywa, uphonswe emlilweni.
					</seg>
					<seg id="b.MAT.7.20" type="verse">
						Njalo-ke niyakubazi ngezithelo zabo.
					</seg>
					<seg id="b.MAT.7.21" type="verse">
						“Asibo bonke abashoyo kimi ukuthi: ‘Nkosi, Nkosi,’ abayakungena embusweni wezulu, kuphela owenza intando kaBaba osezulwini.
					</seg>
					<seg id="b.MAT.7.22" type="verse">
						Abaningi bayakuthi kimi ngalolo suku: ‘Nkosi, Nkosi, asiprofethanga yini ngegama lakho, sakhipha amademoni ngegama lakho, senza imisebenzi eminingi yamandla ngegama lakho, na?’
					</seg>
					<seg id="b.MAT.7.23" type="verse">
						Khona ngiyakufakaza kubo ukuthi: ‘Angizange nginazi; sukani kimi nina benzi bokubi.’
					</seg>
					<seg id="b.MAT.7.24" type="verse">
						“Ngalokho yilowo nalowo owezwa lawa mazwi ami, awenze, uyakufaniswa nendoda ehlakaniphileyo eyakha indlu yayo phezu kwedwala.
					</seg>
					<seg id="b.MAT.7.25" type="verse">
						Layithela imvula, kwafika izikhukhula, kwavunguza imimoya, yayishaya leyo ndlu; kepha kayiwanga, ngokuba yayisekelwe yidwala.
					</seg>
					<seg id="b.MAT.7.26" type="verse">
						Kodwa yilowo owezwa lawa mazwi ami, angawenzi, uyakufaniswa nendoda eyisiwula eyakha indlu yayo phezu kwesihlabathi.
					</seg>
					<seg id="b.MAT.7.27" type="verse">
						Layithela imvula, kwafika izikhukhula, kwavunguza imimoya, yayishaya leyo ndlu, yawa, kwaba kukhulu ukuwa kwayo!”
					</seg>
					<seg id="b.MAT.7.28" type="verse">
						Kwathi uJesu eseqedile lawo mazwi, izixuku zamangala ngokufundisa kwakhe;
					</seg>
					<seg id="b.MAT.7.29" type="verse">
						ngokuba wayebafundisa njengonamandla, kungenjengababhali babo.
					</seg>
				</div>
				<div id="b.MAT.8" type="chapter">
					<seg id="b.MAT.8.1" type="verse">
						Kwathi esehlile entabeni, zamlandela izixuku eziningi.
					</seg>
					<seg id="b.MAT.8.2" type="verse">
						Bheka, kwafika onochoko, wakhuleka kuye, wathi: “Nkosi, uma uthanda, ungangihlambulula.”
					</seg>
					<seg id="b.MAT.8.3" type="verse">
						Wayeselula isandla, wamphatha, wathi: “Ngiyathanda; hlambuluka.” Wayesehlambuluka masinyane ochokweni lwakhe.
					</seg>
					<seg id="b.MAT.8.4" type="verse">
						UJesu wayesethi kuye: “Bheka, ungatsheli muntu, kepha hamba uzibonakalise kumpristi, uyise umnikelo owayalelwa nguMose, kube ngubufakazi kubo.”
					</seg>
					<seg id="b.MAT.8.5" type="verse">
						Kwathi esangena eKapernawume, kweza kuye induna yekhulu, yamncenga yathi:
					</seg>
					<seg id="b.MAT.8.6" type="verse">
						“Nkosi, umfana wami ulele endlini, ufe uhlangothi, ukhwelwe kakhulu ngubuhlungu.”
					</seg>
					<seg id="b.MAT.8.7" type="verse">
						Wathi kuyo: “Mina ngizakuza ngimphulukise.”
					</seg>
					<seg id="b.MAT.8.8" type="verse">
						Induna yekhulu yaphendula yathi: “Nkosi, angifanele ukuba ungene phansi kophahla lwami, kepha yisho izwi nje, khona umfana wami uyakusinda.
					</seg>
					<seg id="b.MAT.8.9" type="verse">
						Ngokuba nami ngingumuntu ophansi kwamakhosi, nginamabutho phansi kwami; ngithi kwelinye: ‘Hamba,’ lihambe; ngithi kwelinye: ‘Woza,’ lize; nasencekwini yami: ‘Yenza lokhu,’ ikwenze.”
					</seg>
					<seg id="b.MAT.8.10" type="verse">
						UJesu ekuzwa lokho wamangala, wathi kwabamlandelayo: “Ngiqinisile ngithi kini: Angizange ngifumane kwa-Israyeli ukukholwa okungaka kumuntu.
					</seg>
					<seg id="b.MAT.8.11" type="verse">
						Kepha ngithi kini: Abaningi bayakuza bevela empumalanga nasentshonalanga, bahlale ekudleni no-Abrahama no-Isaka noJakobe embusweni wezulu, 8:11 Luk. 13:28.
					</seg>
					<seg id="b.MAT.8.12" type="verse">
						kodwa abantwana bombuso bayakukhishelwa ebumnyameni obungaphandle; lapho kuyakuba khona ukukhala nokugedla amazinyo.”
					</seg>
					<seg id="b.MAT.8.13" type="verse">
						UJesu wayesethi enduneni yekhulu: “Hamba, makube kuwe njengokukholwa kwakho.” Umfana wasinda ngaso leso sikhathi.
					</seg>
					<seg id="b.MAT.8.14" type="verse">
						UJesu wayesengena endlini kaPetru, wabona umkhwekazi wakhe elele phansi enomkhuhlane.
					</seg>
					<seg id="b.MAT.8.15" type="verse">
						Waphatha isandla sakhe, umkhuhlane wamyeka; wavuka, wamkhonza.
					</seg>
					<seg id="b.MAT.8.16" type="verse">
						Kwathi sekuhlwile, baletha kuye abaningi abakhwelwe ngamademoni, wakhipha omoya ngezwi, waphulukisa bonke abagulayo,
					</seg>
					<seg id="b.MAT.8.17" type="verse">
						ukuze kugcwaliseke okwakhulunywa ngo-Isaya umprofethi ukuthi: “Yena wabetshatha ubuthakathaka bethu, wathwala izifo zethu.”
					</seg>
					<seg id="b.MAT.8.18" type="verse">
						Kwathi uJesu ebona isixuku simhaqile, wayala ukuba kuwelelwe ngaphesheya.
					</seg>
					<seg id="b.MAT.8.19" type="verse">
						Kwase kufika umbhali, wathi kuye: “Mfundisi, ngizakukulandela, noma uya ngaphi.”
					</seg>
					<seg id="b.MAT.8.20" type="verse">
						UJesu wayesethi kuye: “Izimpungushe zinemigodi, nezinyoni zezulu zinezidleke, kepha iNdodana yomuntu kayinandawo, lapho ingacamelisa khona ikhanda.”
					</seg>
					<seg id="b.MAT.8.21" type="verse">
						Kodwa omunye wabafundi bakhe wathi kuye: “Nkosi, ngivumele ngiye kuqala ukuyakummbela ubaba.”
					</seg>
					<seg id="b.MAT.8.22" type="verse">
						Kepha uJesu wathi kuye: “Ngilandele; yeka abafileyo bembele abafileyo babo.”
					</seg>
					<seg id="b.MAT.8.23" type="verse">
						Wayesengena emkhunjini; abafundi bakhe bamlandela.
					</seg>
					<seg id="b.MAT.8.24" type="verse">
						Bheka, kwavuka isiphepho esikhulu elwandle, umkhumbi waze wagujuzelwa ngamaza; kepha yena wayelele.
					</seg>
					<seg id="b.MAT.8.25" type="verse">
						Basondela, bamvusa, bathi: “Nkosi, sisindise, safa.”
					</seg>
					<seg id="b.MAT.8.26" type="verse">
						Wayesethi kubo: “Nesabelani nina bokukholwa okuncane na?” Khona wavuka wakhuza umoya nolwandle, kwaba khona ukuthula okukhulu.
					</seg>
					<seg id="b.MAT.8.27" type="verse">
						Kepha abantu bamangala, bathi: “Unjani lo ukuba nomoya nolwandle kumlalele na?”
					</seg>
					<seg id="b.MAT.8.28" type="verse">
						Kwathi esefikile ngaphesheya ezweni lamaGadara, kwahlangana naye ababili abakhwelwe ngamademoni, bephuma emathuneni, beyizidlova ezinkulu ngangokuba kwakungedlule muntu ngaleyo ndlela.
					</seg>
					<seg id="b.MAT.8.29" type="verse">
						Bheka, bamemeza bathi: “Sinamsebenzi muni nawe Ndodana kaNkulunkulu? Uze lapha ukusizwisa ubuhlungu, kungakabi yiso isikhathi, na?”
					</seg>
					<seg id="b.MAT.8.30" type="verse">
						Manje kwakukhona kude nabo umhlambi wezingulube eziningi ziklabile.
					</seg>
					<seg id="b.MAT.8.31" type="verse">
						Amademoni amncenga athi: “Uma usikhipha, sithume ukuba singene emhlambini wezingulube.”
					</seg>
					<seg id="b.MAT.8.32" type="verse">
						Wathi kuwo: “Hambani.” Ayesephuma, angena ezingulubeni; bheka, umhlambi wonke wagulukudela eweni, waphonseka elwandle, wafela emanzini.
					</seg>
					<seg id="b.MAT.8.33" type="verse">
						Kodwa ababezalusa babaleka, baya emzini, babika konke, nalokho okwehlele abakhwelwe ngamademoni.
					</seg>
					<seg id="b.MAT.8.34" type="verse">
						Bheka, umuzi wonke waphuma ukuyomhlangabeza uJesu; bathe bembona, bamncenga ukuba amuke emikhawulweni yelakubo.
					</seg>
				</div>
				<div id="b.MAT.9" type="chapter">
					<seg id="b.MAT.9.1" type="verse">
						Wayesengena emkhunjini, wawela, weza emzini wakubo.
					</seg>
					<seg id="b.MAT.9.2" type="verse">
						Bheka, baletha kuye umuntu ofe uhlangothi elele ohlakeni. UJesu ebona ukukholwa kwabo wathi kofe uhlangothi: “Yima isibindi, ndodana; uthethelelwe izono zakho.”
					</seg>
					<seg id="b.MAT.9.3" type="verse">
						Bheka, abathile kubabhali bathi phakathi kwabo: “Lo uyahlambalaza.”
					</seg>
					<seg id="b.MAT.9.4" type="verse">
						UJesu ezazi izizindlo zabo wathi: “Nizindlelani okubi ezinhliziyweni zenu na?
					</seg>
					<seg id="b.MAT.9.5" type="verse">
						Ngokuba yikuphi okulula ukuthi: ‘Uthethelelwe izono zakho,’ noma ukuthi: ‘Vuka uhambe,’ na?
					</seg>
					<seg id="b.MAT.9.6" type="verse">
						Kepha ukuze nazi ukuthi iNdodana yomuntu inamandla emhlabeni okuthethelela izono —” khona wathi kofe uhlangothi: “Vuka, uthabathe uhlaka lwakho, uye endlini yakho.”
					</seg>
					<seg id="b.MAT.9.7" type="verse">
						Wavuka, waya endlini yakhe.
					</seg>
					<seg id="b.MAT.9.8" type="verse">
						Kepha izixuku zikubona zethuka, zamdumisa uNkulunkulu onikile abantu amandla anjalo.
					</seg>
					<seg id="b.MAT.9.9" type="verse">
						Esadlula lapho uJesu wabona umuntu othiwa uMathewu ehlezi endaweni yokuthela, wathi kuye: “Ngilandele.” Wasuka-ke, wamlandela.
					</seg>
					<seg id="b.MAT.9.10" type="verse">
						Kwathi ehlezi ekudleni endlini, bheka, kwafika abaningi abathelisi nezoni, bahlala badla noJesu nabafundi bakhe.
					</seg>
					<seg id="b.MAT.9.11" type="verse">
						AbaFarisi bekubona lokho bathi kubafundi bakhe: “Yini ukuba umfundisi wenu adle nabathelisi nezoni na?”
					</seg>
					<seg id="b.MAT.9.12" type="verse">
						Ekuzwa lokhu wathi: “Abaphilileyo abadingi inyanga, ngabagulayo bodwa.
					</seg>
					<seg id="b.MAT.9.13" type="verse">
						Kepha hambani nifunde ukuba kuthini ukuthi: ‘Ngifuna isihawu, hhayi umhlatshelo.’ Ngokuba angizanga ukubiza abalungileyo kepha izoni ukuba ziphenduke.”
					</seg>
					<seg id="b.MAT.9.14" type="verse">
						Khona kwase kufika kuye abafundi bakaJohane, bathi: “Yini ukuba thina nabaFarisi sizila ukudla; kepha abafundi bakho abazili ngani na?”
					</seg>
					<seg id="b.MAT.9.15" type="verse">
						UJesu wathi kubo: “Abayeni bangalila yini, umyeni enabo na? Kodwa kuzakufika izinsuku, lapho umyeni ezakususwa kubo; yikhona-ke bezakuzila.
					</seg>
					<seg id="b.MAT.9.16" type="verse">
						Akakho obekela isiziba sendwangu engakashukeki engutsheni endala, ngokuba lokhu okubekelwa kuyo kuyaklebhula engutsheni, kwande ukuklebhuka.
					</seg>
					<seg id="b.MAT.9.17" type="verse">
						Akuthelwa futhi iwayini elisha ezimvabeni ezindala, funa izimvaba ziqhume, newayini lichitheke, nezimvaba zonakale. Kodwa iwayini elisha balithela ezimvabeni ezintsha, kulondeke kokubili.”
					</seg>
					<seg id="b.MAT.9.18" type="verse">
						Esakhuluma lokhu kubo, bheka, kwafika umphathi othile, wakhuleka kuye, wathi: “Indodakazi yami ifa khona manje; kepha woza, ubeke isandla sakho phezu kwayo, izakuphila.”
					</seg>
					<seg id="b.MAT.9.19" type="verse">
						Wasuka-ke uJesu, wamlandela kanye nabafundi bakhe.
					</seg>
					<seg id="b.MAT.9.20" type="verse">
						Bheka, owesifazane owayenomopho iminyaka eyishumi nambili weza emva kwakhe, wathinta umphetho wengubo yakhe.
					</seg>
					<seg id="b.MAT.9.21" type="verse">
						Ngokuba wayethi phakathi kwakhe: “Uma ngingathinta nje ingubo yakhe, ngizakusindiswa.”
					</seg>
					<seg id="b.MAT.9.22" type="verse">
						UJesu ephenduka wambona, wathi: “Yima isibindi, ndodakazi; ukukholwa kwakho kukusindisile.” Wasinda owesifazane, kusukela kuleso sikhathi.
					</seg>
					<seg id="b.MAT.9.23" type="verse">
						UJesu esefikile endlini yomphathi, ebona khona ababethi bemitshingo nesixuku esixokozelayo,
					</seg>
					<seg id="b.MAT.9.24" type="verse">
						wathi kubo: “Dedani, ngokuba intombazana ayifile, kodwa ilele.” Bamhleka usulu.
					</seg>
					<seg id="b.MAT.9.25" type="verse">
						Isixuku sesikhishiwe, wangena, wayibamba ngesandla; yavuka intombazana.
					</seg>
					<seg id="b.MAT.9.26" type="verse">
						Udumo lwalokho lwezwakala ezweni lonke langakhona.
					</seg>
					<seg id="b.MAT.9.27" type="verse">
						Esadlula lapho uJesu, izimpumputhe ezimbili zamlandela, zamemeza zathi: “Sihawukele, ndodana kaDavide!”
					</seg>
					<seg id="b.MAT.9.28" type="verse">
						Esengenile endlini, izimpumputhe zeza kuye. UJesu wathi kuzo: “Niyakholwa yini ukuthi ngingakwenza lokhu na?” Zathi kuye: “Yebo, Nkosi.”
					</seg>
					<seg id="b.MAT.9.29" type="verse">
						Khona wathinta amehlo azo, wathi: “Makwenzeke kini njengokukholwa kwenu.”
					</seg>
					<seg id="b.MAT.9.30" type="verse">
						Ayesevuleka amehlo azo. UJesu waziyalisisa, wathi: “Qaphelani ukuba kungaziwa muntu.”
					</seg>
					<seg id="b.MAT.9.31" type="verse">
						Kepha zaphuma, zamdumisa kulo lonke lelo zwe.
					</seg>
					<seg id="b.MAT.9.32" type="verse">
						Ekuphumeni kwazo, bheka, kwalethwa kuye isimungulu esinedemoni.
					</seg>
					<seg id="b.MAT.9.33" type="verse">
						Idemoni selikhishiwe, isimungulu sakhuluma. Izixuku zamangala, zathi: “Akuzange kubonwe okunje kwa-Israyeli.”
					</seg>
					<seg id="b.MAT.9.34" type="verse">
						Kepha abaFarisi bathi: “Ukhipha amademoni ngenkosi yamademoni.”
					</seg>
					<seg id="b.MAT.9.35" type="verse">
						UJesu wayihamba imizi yonke nemizana efundisa emasinagogeni abo, eshumayela ivangeli lombuso, ephulukisa izifo zonke nokugula konke.
					</seg>
					<seg id="b.MAT.9.36" type="verse">
						Kepha ebona izixuku wabanesihe ngazo, ngokuba zazikhathazekile, zihlakazekile njengezimvu ezingenamalusi.
					</seg>
					<seg id="b.MAT.9.37" type="verse">
						Wayesethi kubafundi bakhe: “Ukuvuna kukhulu, kodwa izisebenzi ziyingcosana.
					</seg>
					<seg id="b.MAT.9.38" type="verse">
						Ngakho-ke nxusani eNkosini yokuvuna ukuba ithume izisebenzi, ziye ekuvuneni kwayo.”
					</seg>
				</div>
				<div id="b.MAT.10" type="chapter">
					<seg id="b.MAT.10.1" type="verse">
						Wayesebabiza abafundi bakhe abayishumi nambili, wabanika amandla phezu kwawomoya abangcolileyo ukuba babakhiphe, nawokuphulukisa izifo zonke nokugula konke.
					</seg>
					<seg id="b.MAT.10.2" type="verse">
						Amagama abaphostoli abayishumi nambili yilawa: owokuqala nguSimoni othiwa uPetru, no-Andreya umfowabo, noJakobe kaZebedewu, noJohane umfowabo,
					</seg>
					<seg id="b.MAT.10.3" type="verse">
						noFiliphu, noBartolomewu, noTomase, noMathewu umthelisi, noJakobe ka-Alfewu, noThadewu,
					</seg>
					<seg id="b.MAT.10.4" type="verse">
						noSimoni umKhanani, noJuda Iskariyothe owamkhaphelayo.
					</seg>
					<seg id="b.MAT.10.5" type="verse">
						Laba abayishumi nambili uJesu wabathuma, wabayala wathi: “Ningayi ngendlela yabezizwe, ningangeni emzini wamaSamariya;
					</seg>
					<seg id="b.MAT.10.6" type="verse">
						kodwa yanini kakhulu ezimvini ezilahlekileyo zendlu ka-Israyeli.
					</seg>
					<seg id="b.MAT.10.7" type="verse">
						Ekuhambeni kwenu shumayelani nithi: ‘Umbuso wezulu ususondele.’
					</seg>
					<seg id="b.MAT.10.8" type="verse">
						Phulukisani abagulayo, nivuse abafileyo, nihlambulule abanochoko, nikhiphe amademoni. Namukelisiwe ngesihle, yiphani ngesihle.
					</seg>
					<seg id="b.MAT.10.9" type="verse">
						Ningaphathi golide, nasiliva, nathusi emixhakeni yenu,
					</seg>
					<seg id="b.MAT.10.10" type="verse">
						nasikhwama sendlela, namabhantshi amabili, nazicathulo, naludondolo, ngokuba isisebenzi sifanele ukudla kwaso.
					</seg>
					<seg id="b.MAT.10.11" type="verse">
						“Nakumuphi umuzi noma umuzana eniyakungena kuwo, cingani ofaneleyo kuwo, nihlale khona, nize nimuke.
					</seg>
					<seg id="b.MAT.10.12" type="verse">
						Ekungeneni kwenu endlini niyibingelele.
					</seg>
					<seg id="b.MAT.10.13" type="verse">
						Uma indlu ifanele, ukuthula kwenu makuze phezu kwayo; kodwa uma ingafanele, ukuthula kwenu makubuyele kini.
					</seg>
					<seg id="b.MAT.10.14" type="verse">
						Yilowo nalowo ongayikunamukela engawezwa amazwi enu, anothi niphuma kuleyo ndlu noma kulowo muzi, nivuthulule uthuli ezinyaweni zenu.
					</seg>
					<seg id="b.MAT.10.15" type="verse">
						Ngiqinisile ngithi kini: Kuyakuba ngcono ezweni laseSodoma nakwelaseGomora ngosuku lokwahlulelwa kunakulowo muzi.
					</seg>
					<seg id="b.MAT.10.16" type="verse">
						Bhekani, ngiyanithuma ninjengezimvu phakathi kwezimpisi; ngakho-ke hlakaniphani njengezinyoka, nibe mnene njengamajuba.
					</seg>
					<seg id="b.MAT.10.17" type="verse">
						“Kepha xwayani abantu, ngokuba bayakunikhaphela emiphakathini, banishaye emasinagogeni abo.
					</seg>
					<seg id="b.MAT.10.18" type="verse">
						Niyakuyiswa nangaphambi kwababusi namakhosi ngenxa yami, kube ngubufakazi kubo nakwabezizwe.
					</seg>
					<seg id="b.MAT.10.19" type="verse">
						“Kepha kuyakuthi, nxa benikhaphela, ningakhathazeki ngokuthi niyakukhuluma kanjani nokuthi niyakuthini, ngokuba niyakuphiwa ngaso leso sikhathi eniyakukukhuluma.
					</seg>
					<seg id="b.MAT.10.20" type="verse">
						Ngokuba akuyinina enikhulumayo kodwa uMoya kaYihlo okhuluma kini.
					</seg>
					<seg id="b.MAT.10.21" type="verse">
						“Kepha umuntu uyakukhaphela umfowabo ekufeni, noyise umntanakhe; abantwana bayakuvukela abazali babo, bababulale.
					</seg>
					<seg id="b.MAT.10.22" type="verse">
						Niyakuzondwa ngabantu bonke ngenxa yegama lami; kodwa okhuthazelayo kuze kube sekupheleni lowo uyakusindiswa.
					</seg>
					<seg id="b.MAT.10.23" type="verse">
						Nxa benizingela komunye umuzi, anobalekela komunye; ngokuba ngiqinisile ngithi kini: Aniyikuqeda imizi yakwa-Israyeli, ingakafiki iNdodana yomuntu.
					</seg>
					<seg id="b.MAT.10.24" type="verse">
						“Umfundi kaphezu komfundisi, nenceku kayiphezu kwenkosi yayo.
					</seg>
					<seg id="b.MAT.10.25" type="verse">
						Kumanele umfundi abe njengomfundisi wakhe, nenceku ibe njengenkosi yayo. Uma bebizile umninindlu ngokuthi uBelzebule, kakhulu abendlu yakhe.
					</seg>
					<seg id="b.MAT.10.26" type="verse">
						“Ngakho-ke ningabesabi; ngokuba akukho okusitshekelweyo okungayikwambulwa nokufihliweyo okungayikwaziwa.
					</seg>
					<seg id="b.MAT.10.27" type="verse">
						Lokhu enginitshela khona ebumnyameni, kukhulumeni ekukhanyeni; nalokhu enikuzwayo endlebeni, kushumayeleni phezu kwezindlu.
					</seg>
					<seg id="b.MAT.10.28" type="verse">
						Ningabesabi ababulala umzimba bengenamandla okubulala umphefumulo, kepha kakhulu mesabeni onamandla okubhubhisa nomphefumulo nomzimba esihogweni.
					</seg>
					<seg id="b.MAT.10.29" type="verse">
						Akuthengwa yini imizwilili emibili ngendibilishi na? Kepha akuyikuwa phansi namunye kuyo ngaphandle kukaYihlo.
					</seg>
					<seg id="b.MAT.10.30" type="verse">
						Kodwa kini zibaliwe nezinwele zonke zekhanda lenu.
					</seg>
					<seg id="b.MAT.10.31" type="verse">
						Ngakho maningesabi; nina niyayidlula imizwilili eminingi.
					</seg>
					<seg id="b.MAT.10.32" type="verse">
						“Ngalokho-ke yilowo nalowo oyakungivuma phambi kwabantu, nami ngiyakumvuma phambi kukaBaba osezulwini;
					</seg>
					<seg id="b.MAT.10.33" type="verse">
						kepha lowo oyakungiphika phambi kwabantu, nami ngiyakumphika phambi kukaBaba osezulwini.
					</seg>
					<seg id="b.MAT.10.34" type="verse">
						“Ningasho ukuthi ngize ukuletha ukuthula emhlabeni; angizanga ukuletha ukuthula kepha inkemba.
					</seg>
					<seg id="b.MAT.10.35" type="verse">
						Yebo, ngize ukuphambanisa umuntu noyise, nendodakazi nonina, nomalokazana noninazala.
					</seg>
					<seg id="b.MAT.10.36" type="verse">
						Nezitha zomuntu kuyakuba ngabendlu yakhe.
					</seg>
					<seg id="b.MAT.10.37" type="verse">
						“Othanda uyise nonina kunami kangifanele; nothanda indodana noma indodakazi kunami kangifanele;
					</seg>
					<seg id="b.MAT.10.38" type="verse">
						nongathabathi isiphambano sakhe, angilandele, kangifanele.
					</seg>
					<seg id="b.MAT.10.39" type="verse">
						Ofumana ukuphila kwakhe uyakulahlekelwa yikho; olahlekelwa ngukuphila kwakhe ngenxa yami uyakukufumana.
					</seg>
					<seg id="b.MAT.10.40" type="verse">
						“Onamukela nina uyangamukela mina; ongamukela mina uyamamukela ongithumileyo.
					</seg>
					<seg id="b.MAT.10.41" type="verse">
						Owamukela umprofethi ngegama lomprofethi uyakuzuza umvuzo womprofethi; nowamukela olungileyo ngegama lolungileyo uyakuzuza umvuzo wolungileyo.
					</seg>
					<seg id="b.MAT.10.42" type="verse">
						Yilowo nalowo oyakuphuzisa abe munye kulaba abancinyane, ngisho inkezo eyodwa yamanzi aqandayo ngegama lomfundi, ngiqinisile ngithi kini: Kasoze alahlekelwa ngumvuzo wakhe.”
					</seg>
				</div>
				<div id="b.MAT.11" type="chapter">
					<seg id="b.MAT.11.1" type="verse">
						Kwathi ukuba uJesu aqede ukuyala abafundi bakhe abayishumi nambili, wamuka lapho ukuyofundisa nokushumayela emizini yabo.
					</seg>
					<seg id="b.MAT.11.2" type="verse">
						Kwathi-ke uJohane esetilongweni, ezwile ngemisebenzi kaKristu, wathumela ngabafundi bakhe,
					</seg>
					<seg id="b.MAT.11.3" type="verse">
						wathi kuye: “Wena unguye ozayo, noma sobheka omunye na?”
					</seg>
					<seg id="b.MAT.11.4" type="verse">
						UJesu waphendula, wathi kubo: “Hambani nimlandise uJohane lokhu enikuzwayo nenikubonayo ukuthi:
					</seg>
					<seg id="b.MAT.11.5" type="verse">
						Izimpumputhe ziyabona, izinyonga ziyahamba, abanochoko bayahlanjululwa, izithulu ziyezwa, abafileyo bayavuswa, abampofu bayashunyayezwa ivangeli;
					</seg>
					<seg id="b.MAT.11.6" type="verse">
						ubusisiwe ongayikukhubeka ngami.”
					</seg>
					<seg id="b.MAT.11.7" type="verse">
						Kepha sebemuka laba, uJesu waqala ukukhuluma ezixukwini ngoJohane, wathi: “Naphuma naya ehlane ukuyobonani na? Umhlanga ontengantengiswa ngumoya na?
					</seg>
					<seg id="b.MAT.11.8" type="verse">
						Kanti naphuma ukuyobonani na? Umuntu owembethe ezinothonotho na? Bhekani, abembethe ezinothonotho basezindlini zamakhosi.
					</seg>
					<seg id="b.MAT.11.9" type="verse">
						Kodwa naphumelani na? Ukubona umprofethi na? Yebo, ngithi kini: Odlula umprofethi.
					</seg>
					<seg id="b.MAT.11.10" type="verse">
						Nguye okulotshwe ngaye ukuthi: “ ‘Bheka, ngiyathuma isithunywa sami phambi kobuso bakho esiyakulungisa indlela yakho phambi kwakho.’
					</seg>
					<seg id="b.MAT.11.11" type="verse">
						“Ngiqinisile ngithi kini: Kwabazelwe ngabesifazane akuvelanga omkhulu kunoJohane uMbhapathizi; kepha omncane embusweni wezulu mkhulu kunaye.
					</seg>
					<seg id="b.MAT.11.12" type="verse">
						Kepha kusukela emihleni kaJohane uMbhapathizi kuze kube manje umbuso wezulu uyafuzulwa, nabafuzulayo bayawuphanga.
					</seg>
					<seg id="b.MAT.11.13" type="verse">
						Ngokuba abaprofethi bonke nomthetho baprofetha, kwaze kwafika uJohane.
					</seg>
					<seg id="b.MAT.11.14" type="verse">
						Uma nivuma ukukwamukela, lo ungu-Eliya obezakufika.
					</seg>
					<seg id="b.MAT.11.15" type="verse">
						Onezindlebe makezwe.
					</seg>
					<seg id="b.MAT.11.16" type="verse">
						“Kepha lesi sizukulwane ngiyakusifanisa nani na? Sifana nabantwana abahlezi ezigcawini bememeza abanye bethi:
					</seg>
					<seg id="b.MAT.11.17" type="verse">
						‘Sinibethele imitshingo, anisinanga; salilisela, anikhalanga.’
					</seg>
					<seg id="b.MAT.11.18" type="verse">
						“Ngokuba uJohane wafika engadli, engaphuzi; bathi: ‘Unedemoni.’
					</seg>
					<seg id="b.MAT.11.19" type="verse">
						INdodana yomuntu yafika idla, iphuza; bathi: ‘Bhekani, umuntu oyisiminzi nesiphuzi, umhlobo wabathelisi nowezoni.’ Kodwa ukuhlakanipha kuvunyiwe ngabantwana bakho.”
					</seg>
					<seg id="b.MAT.11.20" type="verse">
						Wayeseqala ukujezisa imizi okwakwenziwe kuyo iningi lemisebenzi yakhe yamandla, ngokuba ingaphendukanga, wathi:
					</seg>
					<seg id="b.MAT.11.21" type="verse">
						“Maye kuwe Korazini! Maye kuwe Betsayida! Ngokuba uma kwakwenziwe eTire naseSidoni imisebenzi yamandla eyenziwe kini, ngakube kade yaphenduka ngesaka nangomlotha.
					</seg>
					<seg id="b.MAT.11.22" type="verse">
						Kepha ngithi kini: Kuyakuba ngcono kulo iTire neSidoni ngosuku lokwahlulelwa kunakini.
					</seg>
					<seg id="b.MAT.11.23" type="verse">
						Nawe Kapernawume uyakuphakanyiselwa ezulwini na? Uyakwehliselwa eHayidese ngokuba uma yayenziwe eSodoma imisebenzi yamandla eyenziwe kuwe, ngabe likhona nanamuhla.
					</seg>
					<seg id="b.MAT.11.24" type="verse">
						Kepha ngithi kini: Kuyakuba ngcono kulo izwe laseSodoma ngosuku lokwahlulelwa kunakuwe.”
					</seg>
					<seg id="b.MAT.11.25" type="verse">
						Ngalelo hora uJesu wakhuluma wathi: “Ngiyakubonga, Baba, Nkosi yezulu nomhlaba, ngokuba ukufihlile lokhu kwabahlakaniphileyo nabanokuqonda, wakwambulela izingane;
					</seg>
					<seg id="b.MAT.11.26" type="verse">
						yebo, Baba, ngokuba kwaba kuhle phambi kwakho ukuba kube njalo.
					</seg>
					<seg id="b.MAT.11.27" type="verse">
						“Konke ngikunikelwe nguBaba; akakho owazi iNdodana, kuphela uYise; akakho futhi owazi uYise, kuphela iNdodana nalowo iNdodana ethanda ukumambulela yena.
					</seg>
					<seg id="b.MAT.11.28" type="verse">
						“Zanini kimi nina nonke enikhatheleyo nenisindwayo, mina ngizakuniphumuza.
					</seg>
					<seg id="b.MAT.11.29" type="verse">
						Bekani ijoka lami phezu kwenu, nifunde kimi, ngokuba ngimnene, ngithobile ngenhliziyo; khona imiphefumulo yenu iyakufumana impumuzo.
					</seg>
					<seg id="b.MAT.11.30" type="verse">
						Ngokuba ijoka lami lihle, nomthwalo wami ulula.”
					</seg>
				</div>
				<div id="b.MAT.12" type="chapter">
					<seg id="b.MAT.12.1" type="verse">
						Ngaleso sikhathi uJesu wadabula amasimu ngesabatha; abafundi bakhe babelambile, baqala ukukha izikhwebu, badla.
					</seg>
					<seg id="b.MAT.12.2" type="verse">
						Kepha abaFarisi bebona lokho bathi kuye: “Bheka, abafundi bakho benza okungavunyelwe ukuba kwenziwe ngesabatha.”
					</seg>
					<seg id="b.MAT.12.3" type="verse">
						Wathi kubo: “Anifundanga yini akwenzayo uDavide msukwana elambile kanye nababe naye
					</seg>
					<seg id="b.MAT.12.4" type="verse">
						ukuthi wangena endlini kaNkulunkulu, wadla izinkwa zokubukwa okungavunyelwe ukuba zidliwe nguye nababe naye kodwa ngabapristi kuphela, na?
					</seg>
					<seg id="b.MAT.12.5" type="verse">
						Futhi anifundanga yini emthethweni ukuthi ngesabatha abapristi bayalona isabatha ethempelini, bangabi nacala, na?
					</seg>
					<seg id="b.MAT.12.6" type="verse">
						Kodwa ngithi kini: ‘Kukhona lapha okukhulu kunethempeli.’
					</seg>
					<seg id="b.MAT.12.7" type="verse">
						Kepha uma benazi ukuba kuyini lokhu ukuthi: ‘Ngifuna isihawu, hhayi umhlatshelo,’ nga ningabalahlanga laba abangenacala.
					</seg>
					<seg id="b.MAT.12.8" type="verse">
						Ngokuba iNdodana yomuntu iyinkosi yesabatha.”
					</seg>
					<seg id="b.MAT.12.9" type="verse">
						Wamuka lapho, wangena esinagogeni labo.
					</seg>
					<seg id="b.MAT.12.10" type="verse">
						Bheka, kwakukhona umuntu onesandla esishwabeneyo; bambuza bathi: “Kuvunyelwe yini ukuphulukisa ngesabatha na?” — ukuze bammangalele.
					</seg>
					<seg id="b.MAT.12.11" type="verse">
						Kepha wathi kubo: “Ngumuphi umuntu kini enemvu eyodwa, uma iyele emgodini ngesabatha, ongayikuyibamba, ayikhiphe, na?
					</seg>
					<seg id="b.MAT.12.12" type="verse">
						Pho-ke, umuntu udlula imvu kangakanani. Ngakho-ke kuvunyelwe ukwenza okuhle ngesabatha.”
					</seg>
					<seg id="b.MAT.12.13" type="verse">
						Khona wathi kulowo muntu: “Yelula isandla sakho.” Wayeseselula, sasinda saba njengesinye.
					</seg>
					<seg id="b.MAT.12.14" type="verse">
						Base bephuma abaFarisi, benza isigungu ngaye ukuba bambhubhise.
					</seg>
					<seg id="b.MAT.12.15" type="verse">
						Kepha uJesu ekwazi lokho wamuka lapho. Bamlandela abaningi, wabaphulukisa bonke.
					</seg>
					<seg id="b.MAT.12.16" type="verse">
						Wabayalisisa ukuba bangamzwakalisi,
					</seg>
					<seg id="b.MAT.12.17" type="verse">
						ukuze kugcwaliseke okwakhulunywa ngo-Isaya umprofethi ukuthi:
					</seg>
					<seg id="b.MAT.12.18" type="verse">
						“Bheka, inceku yami engiyikhethileyo, othandiweyo wami othokoza ngaye umphefumulo wami, ngiyakuzisa uMoya wami phezu kwakhe, amemezele ukwahlulela kubo abezizwe.
					</seg>
					<seg id="b.MAT.12.19" type="verse">
						Akayikubanga, akayikubangalasa, akakho oyakulizwa izwi lakhe ezitaladini.
					</seg>
					<seg id="b.MAT.12.20" type="verse">
						Umhlanga ofecekileyo akayikuwaphula, umongo othunqayo akayikuwucima, aze aphumelelise ukwahlulela, kunqobe.
					</seg>
					<seg id="b.MAT.12.21" type="verse">
						Izizwe ziyakwethembela egameni lakhe.”
					</seg>
					<seg id="b.MAT.12.22" type="verse">
						Kwase kulethwa kuye okhwelwe yidemoni, eyimpumputhe eyisimungulu; wamphulukisa, kwaze kwathi oyisimungulu wakhuluma, wabona.
					</seg>
					<seg id="b.MAT.12.23" type="verse">
						Zase zimangala kakhulu izixuku zonke, zathi: “Lo asiyo indodana kaDavide na?”
					</seg>
					<seg id="b.MAT.12.24" type="verse">
						Kepha abaFarisi bekuzwa bathi: “Lo uwakhipha amademoni ngoBelzebule kuphela, umbusi wamademoni.”
					</seg>
					<seg id="b.MAT.12.25" type="verse">
						Kepha uJesu ezazi izizindlo zabo wathi kubo: “Yilowo nalowo mbuso owahlukene wodwa uyachitheka, nalowo muzi nokuba indlu eyahlukene yodwa ingeme.
					</seg>
					<seg id="b.MAT.12.26" type="verse">
						Uma uSathane emkhipha uSathane, wahlukene yedwa. Pho, umbuso wakhe uyakuma kanjani na?
					</seg>
					<seg id="b.MAT.12.27" type="verse">
						Uma mina ngikhipha amademoni ngoBelzebule, amadodana enu awakhipha ngobani na? Ngalokho-ke wona ayakuba ngabahluleli benu.
					</seg>
					<seg id="b.MAT.12.28" type="verse">
						Kepha uma mina ngikhipha amademoni ngoMoya kaNkulunkulu, umbuso kaNkulunkulu usufikile phela kini.
					</seg>
					<seg id="b.MAT.12.29" type="verse">
						“Futhi umuntu angangena kanjani endlini yesiqhwaga, aphange impahla yaso, uma engabophi kuqala isiqhwaga, andukuba aphange indlu yaso, na?
					</seg>
					<seg id="b.MAT.12.30" type="verse">
						“Ongenami umelene nami; ongabuthi nami uyahlakaza.
					</seg>
					<seg id="b.MAT.12.31" type="verse">
						Ngalokho ngithi kini: Abantu bayakuthethelelwa zonke izono nokuhlambalaza, kepha ukuhlambalaza uMoya akuyikuthethelelwa.
					</seg>
					<seg id="b.MAT.12.32" type="verse">
						Yilowo nalowo okhuluma izwi elimelene neNdodana yomuntu uyakuthethelelwa; kepha lowo okhuluma elimelene noMoya oNgcwele akayikuthethelelwa nakuleli zwe nakwelizayo.
					</seg>
					<seg id="b.MAT.12.33" type="verse">
						“Yenzani umuthi ube muhle, nesithelo sawo sibe sihle; noma nenze umuthi ube mubi, nesithelo sawo sibe sibi; ngokuba umuthi waziwa ngesithelo sawo.
					</seg>
					<seg id="b.MAT.12.34" type="verse">
						Nzalo yezinyoka, ningakhuluma kanjani okuhle nibabi na? Ngokuba umlomo ukhuluma ngokuchichima kwenhliziyo.
					</seg>
					<seg id="b.MAT.12.35" type="verse">
						Umuntu omuhle ukhipha okuhle engcebeni yakhe enhle; nomuntu omubi ukhipha okubi engcebeni yakhe embi.
					</seg>
					<seg id="b.MAT.12.36" type="verse">
						Kepha ngithi kini: Amazwi onke ayize abawakhulumayo abantu bayakuzilanda ngawo ngosuku lokwahlulelwa.
					</seg>
					<seg id="b.MAT.12.37" type="verse">
						Ngokuba ngamazwi akho uyakuthethwa, nangamazwi akho uyakulahlwa.”
					</seg>
					<seg id="b.MAT.12.38" type="verse">
						Kwase kuphendula abathile kubabhali nabaFarisi, bathi: “Mfundisi, sithanda ukubona isibonakaliso esenziwa nguwe.”
					</seg>
					<seg id="b.MAT.12.39" type="verse">
						Kepha waphendula, wathi kubo: “Isizukulwane esibi nesiphingayo sifuna isibonakaliso; kepha asiyikunikwa sibonakaliso, kuphela isibonakaliso sikaJona umprofethi.
					</seg>
					<seg id="b.MAT.12.40" type="verse">
						Ngokuba njengalokho uJona wayesesiswini somkhomo izinsuku ezintathu nobusuku obuthathu, kanjalo-ke neNdodana yomuntu iyakuba sebuthunjini bomhlaba izinsuku ezintathu nobusuku obuthathu.
					</seg>
					<seg id="b.MAT.12.41" type="verse">
						Amadoda aseNineve ayakusukuma ekwahlulelweni kanye nalesi sizukulwane, asilahle; ngokuba aphenduka ngokushumayela kukaJona; bhekani, kukhona lapha okukhulu kunoJona.
					</seg>
					<seg id="b.MAT.12.42" type="verse">
						Inkosikazi yaseningizimu iyakusukuma ekwahlulelweni kanye nalesi sizukulwane, isilahle; ngokuba yavela emikhawulweni yomhlaba izakuzwa ukuhlakanipha kukaSolomoni; bhekani, lapha kukhona okukhulu kunoSolomoni.
					</seg>
					<seg id="b.MAT.12.43" type="verse">
						“Nxa umoya ongcolileyo esephumile kumuntu, uyadabula izindawo ezingenamanzi efuna ukuphumula, angakufumani.
					</seg>
					<seg id="b.MAT.12.44" type="verse">
						Khona uthi: ‘Ngizakubuyela endlini yami engaphuma kuyo;’ esefikile, ayifumane ize, ishaneliwe, ihlotshisiwe.
					</seg>
					<seg id="b.MAT.12.45" type="verse">
						Abesehamba-ke, abuye nabanye omoya abayisikhombisa ababi kunaye, bangene bahlale khona; kuthi ukugcina kwalowo muntu kuba kubi kunokuqala. Kuyakuba njalo nakulesi sizukulwane esibi.”
					</seg>
					<seg id="b.MAT.12.46" type="verse">
						Esashumayela ezixukwini, bheka, unina nabafowabo babemi ngaphandle befuna ukukhuluma naye.
					</seg>
					<seg id="b.MAT.12.47" type="verse">
						Omunye wathi kuye: “Bheka, unyoko nabafowenu bemi ngaphandle befuna ukukhuluma nawe.”
					</seg>
					<seg id="b.MAT.12.48" type="verse">
						Kepha waphendula, wathi komtshelileyo: “Ngubani umame, nabafowethu ngobani na?”
					</seg>
					<seg id="b.MAT.12.49" type="verse">
						Welula isandla sakhe ngakubafundi bakhe, wathi: “Bhekani nangu umame nabafowethu.
					</seg>
					<seg id="b.MAT.12.50" type="verse">
						Ngokuba yilowo nalowo owenza intando kaBaba osezulwini nguye ongumfowethu nodadewethu nomame.”
					</seg>
				</div>
				<div id="b.MAT.13" type="chapter">
					<seg id="b.MAT.13.1" type="verse">
						Ngalolo suku uJesu waphuma endlini, wahlala phansi ngaselwandle.
					</seg>
					<seg id="b.MAT.13.2" type="verse">
						Kwase kubuthana kuye izixuku eziningi, waze wangena emkhunjini, wahlala phansi, uquqaba lonke lumi ogwini.
					</seg>
					<seg id="b.MAT.13.3" type="verse">
						Wakhuluma kubo okuningi ngemifanekiso, wathi: “Bhekani, kwaphuma umhlwanyeli ukuyohlwanyela.
					</seg>
					<seg id="b.MAT.13.4" type="verse">
						Ekuhlwanyeleni kwakhe enye imbewu yawela ngasendleleni; kwafika izinyoni, zayidla zayiqeda.
					</seg>
					<seg id="b.MAT.13.5" type="verse">
						Kepha enye yawela edwaleni, lapho yayingenamhlabathi omningi khona; yamila masinyane, ngokuba ingenamhlabathi ojulileyo.
					</seg>
					<seg id="b.MAT.13.6" type="verse">
						Kodwa seliphumile ilanga, yahwamuka; nangokuba ingenampande, yabuna.
					</seg>
					<seg id="b.MAT.13.7" type="verse">
						Kepha enye yawela emeveni; ameva akhula, ayiminyanisa.
					</seg>
					<seg id="b.MAT.13.8" type="verse">
						Kepha enye yawela emhlabathini omuhle; yathela isithelo, enye ngekhulu, enye ngamashumi ayisithupha, enye ngamashumi amathathu.
					</seg>
					<seg id="b.MAT.13.9" type="verse">
						Onezindlebe makezwe.”
					</seg>
					<seg id="b.MAT.13.10" type="verse">
						Kwase kufika abafundi bakhe, bathi kuye: “Ukhulumelani kubo ngemifanekiso na?”
					</seg>
					<seg id="b.MAT.13.11" type="verse">
						Waphendula-ke, wathi kubo: “Nina niphiwe ukwazi izimfihlakalo zombuso wezulu; kodwa bona kabakuphiwanga.
					</seg>
					<seg id="b.MAT.13.12" type="verse">
						Ngokuba yilowo nalowo onakho uyakuphiwa, kuvame; kodwa lowo ongenakho uyakwamukwa nalokho anakho.
					</seg>
					<seg id="b.MAT.13.13" type="verse">
						Kungalokhu ngikhuluma kubo ngemifanekiso, ngokuba noma bebona, kababoni, noma bezwa, kabezwa, kabaqondi.
					</seg>
					<seg id="b.MAT.13.14" type="verse">
						Kugcwaliseka kubo isiprofetho sika-Isaya sokuthi: “ ‘Ngokuzwa niyakuzwa, ningaze naqonda; ngokubona niyakubona, ningaze nabonisisa;
					</seg>
					<seg id="b.MAT.13.15" type="verse">
						ngokuba inhliziyo yalesi sizwe isiyaba lukhuni, bezwa kanzima ngezindlebe, amehlo abo bawacimezile, funa mhlawumbe babone ngamehlo, bezwe ngezindlebe, baqonde ngenhliziyo, baphenduke, ngibaphulukise.’
					</seg>
					<seg id="b.MAT.13.16" type="verse">
						“Kodwa abusisiwe amehlo enu, lokhu ebona, nezindlebe zenu, lokhu zizwa.
					</seg>
					<seg id="b.MAT.13.17" type="verse">
						Ngokuba ngiqinisile ngithi kini: Baningi abaprofethi nabalungileyo ababefisa ukubona enikubonayo, abakubonanga, nokuzwa enikuzwayo, abakuzwanga.
					</seg>
					<seg id="b.MAT.13.18" type="verse">
						“Yizwani-ke nina umfanekiso womhlwanyeli.
					</seg>
					<seg id="b.MAT.13.19" type="verse">
						Yilowo nalowo olizwa izwi lombuso engaliqondi ufikelwa ngomubi ohlwitha okuhlwanyelwe enhliziyweni yakhe. Yilowo ohlwanyelwe ngasendleleni.
					</seg>
					<seg id="b.MAT.13.20" type="verse">
						Ohlwanyelwe edwaleni nguye olizwa izwi, alamukele masinyane ngokuthokoza;
					</seg>
					<seg id="b.MAT.13.21" type="verse">
						kepha kanampande phakathi kwakhe, kodwa uhlala isikhashana nje, kuthi sekuvele ukuhlupheka nokuzingelwa ngenxa yezwi, akhubeke masinyane.
					</seg>
					<seg id="b.MAT.13.22" type="verse">
						Futhi-ke ohlwanyelwe emeveni nguye olizwa izwi, kepha iminako yalesi sikhathi nokukhohlisa kwengcebo kuminyanisa izwi, abe ngongatheliyo.
					</seg>
					<seg id="b.MAT.13.23" type="verse">
						Kepha ohlwanyelwe emhlabathini omuhle nguye olizwa izwi, aliqonde, athele impela isithelo, omunye aveze ngekhulu, omunye ngamashumi ayisithupha, omunye ngamashumi amathathu.”
					</seg>
					<seg id="b.MAT.13.24" type="verse">
						Omunye umfanekiso wawubeka kubo, wathi: “Umbuso wezulu ufaniswa nomuntu owahlwanyela imbewu enhle ensimini yakhe;
					</seg>
					<seg id="b.MAT.13.25" type="verse">
						kepha abantu besalele, kwafika isitha sakhe, sahlwanyela ukhula phakathi kwamabele, samuka.
					</seg>
					<seg id="b.MAT.13.26" type="verse">
						Kwathi ukuba likhule ikhaba, kuthele isithelo, khona kwabonakala nokhula.
					</seg>
					<seg id="b.MAT.13.27" type="verse">
						“Kwase kufika izisebenzi zomnumzane, zathi kuye: ‘Nkosi, awuhlwanyelanga imbewu enhle ensimini yakho na? Pho, ilutholephi ukhula na?’
					</seg>
					<seg id="b.MAT.13.28" type="verse">
						“Wathi kuzo: ‘Lokhu kwenziwe ngumuntu oyisitha.’ “Izisebenzi zathi kuye: ‘Uthanda ukuba siye ukulubutha na?’
					</seg>
					<seg id="b.MAT.13.29" type="verse">
						“Kodwa wathi: ‘Qha, funa nithi, nxa nibutha ukhula, nisiphule amabele kanye nalo.
					</seg>
					<seg id="b.MAT.13.30" type="verse">
						Yekani kukhule kokubili ndawonye, kuze kuvunwe; ngesikhathi sokuvuna ngiyakuthi kwabavunayo: Buthani kuqala ukhula, nilubophe izinyanda ukuba lushiswe, nibuthele amabele engotsheni yami.’ ”
					</seg>
					<seg id="b.MAT.13.31" type="verse">
						Omunye umfanekiso wawubeka kubo, wathi: “Umbuso wezulu ufana nenhlamvu yesinaphi ayithatha umuntu, wayihlwanyela ensimini yakhe;
					</seg>
					<seg id="b.MAT.13.32" type="verse">
						yona kambe incinyane kunazo zonke izimbewu, kepha uma isikhulile, inkulu kunezilimo, iba ngumuthi, kuze kufike izinyoni zezulu, zakhele emagatsheni awo.”
					</seg>
					<seg id="b.MAT.13.33" type="verse">
						Wabatshela omunye umfanekiso wathi: “Umbuso wezulu ufana nemvubelo ayithatha owesifazane, wayifaka ezilinganisweni ezintathu zempuphu, kwaze kwabila konke.”
					</seg>
					<seg id="b.MAT.13.34" type="verse">
						Konke lokho uJesu wakukhuluma ezixukwini ngemifanekiso; ngaphandle komfanekiso kakhulumanga lutho kubo,
					</seg>
					<seg id="b.MAT.13.35" type="verse">
						ukuze kugcwaliseke okwakhulunywa ngomprofethi ukuthi: “Ngizakuvula umlomo wami ngemifanekiso, ngiphimisele okufihlakeleyo, selokhu kwasekelwa umhlaba.”
					</seg>
					<seg id="b.MAT.13.36" type="verse">
						Khona wazishiya izixuku, weza endlini. Basondela kuye abafundi bakhe, bathi: “Sichasisele umfanekiso wokhula ensimini.”
					</seg>
					<seg id="b.MAT.13.37" type="verse">
						Wayesephendula, ethi kubo: “Ohlwanyela imbewu enhle yiNdodana yomuntu;
					</seg>
					<seg id="b.MAT.13.38" type="verse">
						insimu yizwe; imbewu enhle yibo abangabantwana bombuso; kodwa ukhula ngabantwana bomubi;
					</seg>
					<seg id="b.MAT.13.39" type="verse">
						kepha isitha esaluhlwanyelayo nguSathane; ukuvuna kungukuphela kwezwe; nabavuni yizingelosi.
					</seg>
					<seg id="b.MAT.13.40" type="verse">
						Ngakho-ke njengokuba ukhula luyabuthwa, lushiswe emlilweni, kuyakuba njalo ekupheleni kwezwe.
					</seg>
					<seg id="b.MAT.13.41" type="verse">
						INdodana yomuntu iyakuthuma izingelosi zayo, zibuthe, zikhiphe embusweni wayo konke okukhubekisayo nabenza okubi,
					</seg>
					<seg id="b.MAT.13.42" type="verse">
						zibaphonse eziko lomlilo; lapho kuyakuba khona ukukhala nokugedla amazinyo.
					</seg>
					<seg id="b.MAT.13.43" type="verse">
						Khona abalungileyo bayakukhanya njengelanga embusweni kaYise wabo. Onezindlebe makezwe.
					</seg>
					<seg id="b.MAT.13.44" type="verse">
						“Umbuso wezulu ufana nengcebo efihlwe ensimini, yafunyanwa ngumuntu, wayithukusa; ngokuthokoza kwakhe uyahamba, athengise ngakho konke anakho, athenge leyo nsimu.
					</seg>
					<seg id="b.MAT.13.45" type="verse">
						“Futhi umbuso wezulu ufana nomthengi ofuna amaparele amahle;
					</seg>
					<seg id="b.MAT.13.46" type="verse">
						eselifumene iparele linye elinenani elikhulu, waya wathengisa ngakho konke anakho, walithenga.
					</seg>
					<seg id="b.MAT.13.47" type="verse">
						“Futhi umbuso wezulu ufana nenetha elaphonswa elwandle, lihlanganisa zonke izinhlobo;
					</seg>
					<seg id="b.MAT.13.48" type="verse">
						lithe seligcwele, balidonsela ogwini, bahlala phansi, babuthela ezinhle ezitsheni, kepha ezimbi bazilahla.
					</seg>
					<seg id="b.MAT.13.49" type="verse">
						Kuyakuba njalo ekupheleni kwezwe; kuyakuphuma izingelosi, zahlukanise ababi nabalungileyo,
					</seg>
					<seg id="b.MAT.13.50" type="verse">
						zibaphonse eziko lomlilo; lapho kuyakuba khona ukukhala nokugedla amazinyo.
					</seg>
					<seg id="b.MAT.13.51" type="verse">
						“Nikuqondile konke lokho na?” Bathi kuye: “Yebo.”
					</seg>
					<seg id="b.MAT.13.52" type="verse">
						Wayesethi kubo: “Ngakho-ke yilowo nalowo mbhali ofundiselwe umbuso wezulu ufana nomuntu, umnumzane, okhipha engcebeni yakhe okusha nokudala.”
					</seg>
					<seg id="b.MAT.13.53" type="verse">
						Kwathi uJesu eseqedile leyo mifanekiso, wamuka lapho.
					</seg>
					<seg id="b.MAT.13.54" type="verse">
						Esefikile emzini wakubo wabafundisa esinagogeni labo, baze bamangala, bathi: “Lo ukuthathaphi lokhu kuhlakanipha nalawa mandla na?
					</seg>
					<seg id="b.MAT.13.55" type="verse">
						Lo akasiyo indodana yombazi na? Unina kathiwa uMariya, nabafowabo asithi oJakobe, noJosefa, noSimoni, noJuda na?
					</seg>
					<seg id="b.MAT.13.56" type="verse">
						Nawodadewabo abakho yini bonke lapha kithi na? Pho, lo ukuthathaphi konke lokhu na?”
					</seg>
					<seg id="b.MAT.13.57" type="verse">
						Bakhubeka ngaye. Kepha uJesu wathi kubo: “Umprofethi kadelelwa ngaphandle kwasezweni lakubo nasendlini yakwabo.”
					</seg>
					<seg id="b.MAT.13.58" type="verse">
						Akenzanga lapho imisebenzi eminingi yamandla ngenxa yokungakholwa kwabo.
					</seg>
				</div>
				<div id="b.MAT.14" type="chapter">
					<seg id="b.MAT.14.1" type="verse">
						Ngaleso sikhathi uHerode umtetrarki waluzwa udumo lukaJesu,
					</seg>
					<seg id="b.MAT.14.2" type="verse">
						waze wathi ezincekwini zakhe: “Lo nguJohane uMbhapathizi; yena uvukile kwabafileyo; kungalokho lawa mandla asebenza kuye.”
					</seg>
					<seg id="b.MAT.14.3" type="verse">
						Ngokuba uHerode wayembambile uJohane, wambopha, wamfaka etilongweni ngenxa kaHerodiya umkaFiliphu umfowabo,
					</seg>
					<seg id="b.MAT.14.4" type="verse">
						lokhu uJohane wayethe kuye: “Awuvunyelwe ube naye.”
					</seg>
					<seg id="b.MAT.14.5" type="verse">
						Kuthe efuna ukumbulala, wesaba abantu, ngokuba bathi ungumprofethi.
					</seg>
					<seg id="b.MAT.14.6" type="verse">
						Kepha ngosuku lokuzalwa kukaHerode indodakazi kaHerodiya yasina phambi kwabo, yamjabulisa uHerode,
					</seg>
					<seg id="b.MAT.14.7" type="verse">
						kwenzeka ukuba ayithembise ngesifungo ukuyipha lokho engakucela.
					</seg>
					<seg id="b.MAT.14.8" type="verse">
						Yona isifundisiwe ngunina yathi: “Ngiphe lapha ngoqwembe ikhanda likaJohane uMbhapathizi.”
					</seg>
					<seg id="b.MAT.14.9" type="verse">
						Inkosi yadabuka, kepha ngenxa yezifungo zayo nangenxa yababehlezi nayo ekudleni yayaleza ukuba inikwe,
					</seg>
					<seg id="b.MAT.14.10" type="verse">
						yathuma yamnquma uJohane ikhanda etilongweni.
					</seg>
					<seg id="b.MAT.14.11" type="verse">
						Ikhanda lakhe lalethwa ngoqwembe, lanikwa intombazana; yaliyisa kunina.
					</seg>
					<seg id="b.MAT.14.12" type="verse">
						Kwafika abafundi bakhe, bathabatha isidumbu, basimbela; baya bambikela uJesu.
					</seg>
					<seg id="b.MAT.14.13" type="verse">
						Wathi uJesu esekuzwile lokho, wamuka lapho ngomkhumbi, waya endaweni eyihlane eyedwa. Kepha izixuku zathi sezikuzwile, zamlandela ngezinyawo ziphuma emizini.
					</seg>
					<seg id="b.MAT.14.14" type="verse">
						Waphuma, wabona isixuku esikhulu; waba nesihe ngaso, waphulukisa abagulayo babo.
					</seg>
					<seg id="b.MAT.14.15" type="verse">
						Selishonile, abafundi bakhe beza kuye, bathi: “Le ndawo iyihlane, isikhathi sesihambile; mukisa izixuku ukuba ziye emizaneni, zizithengele ukudla.”
					</seg>
					<seg id="b.MAT.14.16" type="verse">
						Kepha uJesu wathi kubo: “Akuswelekile ukuba bamuke; bapheni nina ukudla.”
					</seg>
					<seg id="b.MAT.14.17" type="verse">
						Bathi kuye: “Asinalutho lapha, kuphela izinkwa eziyisihlanu nezinhlanzi ezimbili.”
					</seg>
					<seg id="b.MAT.14.18" type="verse">
						Wayesethi: “Ziletheni lapha kimi.”
					</seg>
					<seg id="b.MAT.14.19" type="verse">
						Wayeseyala izixuku ukuba zihlale phansi etshanini, wazithabatha izinkwa eziyisihlanu nezinhlanzi ezimbili, wabheka ngasezulwini, wazibusisa, wazihlephula, wabanika abafundi izinkwa, abafundi baphakela izixuku.
					</seg>
					<seg id="b.MAT.14.20" type="verse">
						Badla bonke, basutha, babutha imvuthuluka eseleyo, iziqabetho eziyishumi nambili ezigcwele.
					</seg>
					<seg id="b.MAT.14.21" type="verse">
						Kepha abadlayo kwakungathi amadoda ayizinkulungwane eziyisihlanu ngaphandle kwabesifazane nabantwana.
					</seg>
					<seg id="b.MAT.14.22" type="verse">
						Wayesecindezela masinyane abafundi ukuba bangene emkhunjini, bamandulele ukuya phesheya, aze amukise izixuku.
					</seg>
					<seg id="b.MAT.14.23" type="verse">
						Esezimukisile izixuku wenyukela entabeni eyedwa ukuyokhuleka; sekuhlwile, wayeyedwa lapho.
					</seg>
					<seg id="b.MAT.14.24" type="verse">
						Kepha umkhumbi wawususukile amastadiyu amaningi emhlabathini, ushukunyiswa ngamaza, ngokuba umoya wawuphambene nabo.
					</seg>
					<seg id="b.MAT.14.25" type="verse">
						Ngomlindo wesine wobusuku weza kubo ehamba phezu kolwandle.
					</seg>
					<seg id="b.MAT.14.26" type="verse">
						Kepha abafundi sebembonile ehamba phezu kolwandle bashaywa luvalo, bethi yisithunzi; bakhala ngokwesaba.
					</seg>
					<seg id="b.MAT.14.27" type="verse">
						Kodwa uJesu wakhuluma kubo masinyane, wathi: “Yimani isibindi; yimina, ningesabi.”
					</seg>
					<seg id="b.MAT.14.28" type="verse">
						UPetru wayesephendula, wathi kuye: “Nkosi, uma kunguwe, yisho ukuba ngize kuwe phezu kwamanzi.”
					</seg>
					<seg id="b.MAT.14.29" type="verse">
						Wayesethi: “Woza.” Wehla-ke uPetru emkhunjini, wahamba phezu kwamanzi, weza kuJesu.
					</seg>
					<seg id="b.MAT.14.30" type="verse">
						Kepha ebona umoya wesaba; eseqala ukushona wakhala wathi: “Nkosi, ngisindise!”
					</seg>
					<seg id="b.MAT.14.31" type="verse">
						Masinyane uJesu welula isandla, wambamba, wathi kuye: “Awu, wena onokukholwa okuncinyane, ungabazeleni na?”
					</seg>
					<seg id="b.MAT.14.32" type="verse">
						Sebekhwele emkhunjini, umoya wanqamuka.
					</seg>
					<seg id="b.MAT.14.33" type="verse">
						Abasemkhunjini bakhuleka kuye, bathi: “Ngempela uyiNdodana kaNkulunkulu.”
					</seg>
					<seg id="b.MAT.14.34" type="verse">
						Sebewelile bafika ezweni laseGenesaretha.
					</seg>
					<seg id="b.MAT.14.35" type="verse">
						Athi ukumazi amadoda aleyo ndawo, athuma izigijimi kulo lonke izwe langakhona; baletha kuye bonke abagulayo.
					</seg>
					<seg id="b.MAT.14.36" type="verse">
						Bamncenga ukuba bathinte nje umphetho wengubo yakhe; bonke abawuthinta basindiswa.
					</seg>
				</div>
				<div id="b.MAT.15" type="chapter">
					<seg id="b.MAT.15.1" type="verse">
						Khona abaFarisi nababhali bafika kuJesu bevela eJerusalema, bathi:
					</seg>
					<seg id="b.MAT.15.2" type="verse">
						“Yini ukuba abafundi bakho beqe isiko labadala na? Ngokuba abahlambi izandla nxa bedla isinkwa.”
					</seg>
					<seg id="b.MAT.15.3" type="verse">
						Kepha waphendula, wathi kubo: “Nani, yini ukuba neqe umyalo kaNkulunkulu ngenxa yesiko lenu na?
					</seg>
					<seg id="b.MAT.15.4" type="verse">
						Ngokuba uNkulunkulu wathi: ‘Yazisa uyihlo nonyoko,’ nokuthi: ‘Othuka uyise noma unina makafe nokufa.’
					</seg>
					<seg id="b.MAT.15.5" type="verse">
						Kepha nina nithi: ‘Oshoyo kuyise noma kunina ukuthi: Kungumnikelo lokho ongabe usizwe yimi ngakho,’
					</seg>
					<seg id="b.MAT.15.6" type="verse">
						akayikwazisa uyise noma unina; kanjalo nilenze laba yize izwi likaNkulunkulu ngesiko lenu.
					</seg>
					<seg id="b.MAT.15.7" type="verse">
						Bazenzisi, waprofetha kahle ngani u-Isaya, ethi:
					</seg>
					<seg id="b.MAT.15.8" type="verse">
						‘Lesi sizwe singidumisa ngezindebe zomlomo, kepha inhliziyo yaso ikude nami;
					</seg>
					<seg id="b.MAT.15.9" type="verse">
						kodwa bangikhonza ngeze befundisa izifundiso eziyimiyalo yabantu.’ ”
					</seg>
					<seg id="b.MAT.15.10" type="verse">
						Wayesebabiza abantu, wathi kubo: “Yizwani, niqonde.
					</seg>
					<seg id="b.MAT.15.11" type="verse">
						Akusikho okungena emlonyeni okungcolisa umuntu; kepha okuphuma emlonyeni lokhu kungcolisa umuntu.”
					</seg>
					<seg id="b.MAT.15.12" type="verse">
						Khona kwasondela abafundi bakhe, bathi kuye: “Uyazi ukuthi abaFarisi bathe bezwa lelo zwi, bakhubeka na?”
					</seg>
					<seg id="b.MAT.15.13" type="verse">
						Kepha waphendula wathi: “Yileso naleso sithombo esingatshalwanga nguBaba wasezulwini siyakusishulwa.
					</seg>
					<seg id="b.MAT.15.14" type="verse">
						Bayekeni; bangabaholi abayizimpumputhe; kepha nxa impumputhe ihola impumputhe, ziyakuyela emgodini zombili.”
					</seg>
					<seg id="b.MAT.15.15" type="verse">
						UPetru waphendula, wathi kuye: “Sichasisele lo mfanekiso.”
					</seg>
					<seg id="b.MAT.15.16" type="verse">
						Wayesethi: “Kanti nani nisengabangaqondiyo na?
					</seg>
					<seg id="b.MAT.15.17" type="verse">
						Anikaqondi yini ukuthi konke okungena emlonyeni kuya esiswini, kuze kulahlelwe ngaphadle na?
					</seg>
					<seg id="b.MAT.15.18" type="verse">
						Kepha okuphuma emlonyeni kuvela enhliziyweni; lokho-ke kuyamngcolisa umuntu.
					</seg>
					<seg id="b.MAT.15.19" type="verse">
						Ngokuba enhliziyweni kuvela izizindlo ezimbi, ukubulala, ukuphinga, ubufebe, ukweba, ukufakaza amanga, ukuhlambalaza.
					</seg>
					<seg id="b.MAT.15.20" type="verse">
						Yilezo zinto ezimngcolisayo umuntu; kodwa ukudla ngezandla ezingahlanjiwe akumngcolisi umuntu.”
					</seg>
					<seg id="b.MAT.15.21" type="verse">
						UJesu ephuma lapho wamuka, waya emaphandleni aseTire naseSidoni.
					</seg>
					<seg id="b.MAT.15.22" type="verse">
						Bheka, kwavela emikhawulweni yakhona owesifazane waseKhanani, wakhala wathi: “Ngihawukele, Nkosi, Ndodana kaDavide! Indodakazi yami ikhwelwe kabi yidemoni.”
					</seg>
					<seg id="b.MAT.15.23" type="verse">
						Kepha akamphendulanga ngazwi. Base besondela kuye abafundi bakhe, bamncenga, bathi: “Mmukise ngokuba uyakhala emva kwethu.”
					</seg>
					<seg id="b.MAT.15.24" type="verse">
						Kodwa waphendula wathi: “Angithunyelwanga kwabanye, kuphela ezimvini ezilahlekileyo zendlu yakwa-Israyeli.”
					</seg>
					<seg id="b.MAT.15.25" type="verse">
						Kepha wayeseza, wakhuleka kuye wathi: “Nkosi ngisize.”
					</seg>
					<seg id="b.MAT.15.26" type="verse">
						Waphendula wathi: “Akukuhle ukuthatha isinkwa sabantwana, usiphonse ezinjaneni.”
					</seg>
					<seg id="b.MAT.15.27" type="verse">
						Yena wathi: “Yebo, Nkosi; kepha nezinjana zidla imvuthuluka ewa etafuleni labaninizo.”
					</seg>
					<seg id="b.MAT.15.28" type="verse">
						Khona uJesu waphendula, wathi kuye: “O mame, kukhulu ukukholwa kwakho; makube kuwe njengokuthanda kwakho.” Indodakazi yakhe yasinda kusukela kuleso sikhathi.
					</seg>
					<seg id="b.MAT.15.29" type="verse">
						Wasuka lapho uJesu, wafika ngaselwandle lwaseGalile, wenyukela entabeni, wahlala phansi khona.
					</seg>
					<seg id="b.MAT.15.30" type="verse">
						Kwase kusondela kuye izixuku eziningi zinezinyonga, nezimpumputhe, nezimungulu, nezilima, nabanye abaningi, zababeka ngasezinyaweni zakhe; wabaphulukisa, 15:30 Isaya 35:5.
					</seg>
					<seg id="b.MAT.15.31" type="verse">
						baze bamangala abantu bebona izimungulu zikhuluma, izilima zisindile, izinyonga zihamba, izimpumputhe zibona; bamdumisa uNkulunkulu ka-Israyeli.
					</seg>
					<seg id="b.MAT.15.32" type="verse">
						UJesu wayesebabiza abafundi bakhe, wathi: “Ngiyasihawukela isixuku, ngokuba sekuyizinsuku ezintathu sihlezi kimi, singenanto yokudla; angithandi ukubamukisa belambile, funa mhlawumbe baphele amandla endleleni.”
					</seg>
					<seg id="b.MAT.15.33" type="verse">
						Bathi kuye abafundi: “Singazitholaphi ehlane izinkwa ezingaka zokuba kusuthe isixuku esingaka na?”
					</seg>
					<seg id="b.MAT.15.34" type="verse">
						Wathi kubo uJesu: “Ninezinkwa ezingaki na?” Bathi: “Eziyisikhombisa, nezinhlanzana eziyingcosana.”
					</seg>
					<seg id="b.MAT.15.35" type="verse">
						Wayala isixuku ukuba sihlale phansi;
					</seg>
					<seg id="b.MAT.15.36" type="verse">
						wazithabatha izinkwa eziyisikhombisa nezinhlanzi, wabonga, wazihlephula, wanika abafundi, abafundi baphakela izixuku.
					</seg>
					<seg id="b.MAT.15.37" type="verse">
						Badla bonke, basutha, babutha imvuthuluka eseleyo, amaqoma ayisikhombisa agcwele.
					</seg>
					<seg id="b.MAT.15.38" type="verse">
						Kepha abadlayo babe yizinkulungwane ezine zamadoda ngaphandle kwabesifazane nabantwana.
					</seg>
					<seg id="b.MAT.15.39" type="verse">
						Esezimukisile izixuku wangena emkhunjini, wafika emikhawulweni yaseMagadana.
					</seg>
				</div>
				<div id="b.MAT.16" type="chapter">
					<seg id="b.MAT.16.1" type="verse">
						AbaFarisi nabaSadusi beza bemlinga bacela kuye ukuba ababonise isibonakaliso esivela ezulwini.
					</seg>
					<seg id="b.MAT.16.2" type="verse">
						Kepha waphendula, wathi kubo: “Kusihlwa nithi: ‘Loba lisile, lokhu izulu libhejile;’
					</seg>
					<seg id="b.MAT.16.3" type="verse">
						kuthi kusasa nithi: ‘Namuhla lizakuphendula, ngokuba libhejile, liguqubele.’ Kanti ukuma kwezulu niyakwazi ukukuchaza, kepha izibonakaliso zezikhathi aniziqondi na?
					</seg>
					<seg id="b.MAT.16.4" type="verse">
						Isizukulwane esibi nesiphingayo sifuna isibonakaliso, kepha asiyikunikwa sibonakaliso, kuphela isibonakaliso sikaJona umprofethi.” Wabashiya, wamuka.
					</seg>
					<seg id="b.MAT.16.5" type="verse">
						Sebefike phesheya, abafundi bakhe babekhohliwe ukuphatha izinkwa.
					</seg>
					<seg id="b.MAT.16.6" type="verse">
						UJesu wayesethi kubo: “Anobheka nixwaye imvubelo yabaFarisi nabaSadusi.”
					</seg>
					<seg id="b.MAT.16.7" type="verse">
						Baphendulana bodwa, bathi: “Kungokuba singaphathanga izinkwa.”
					</seg>
					<seg id="b.MAT.16.8" type="verse">
						Kepha ekwazi lokho uJesu wathi: “Nina bokukholwa okuncane, yini ukuba niphendulane nodwa ngokuthi kungokuba ningenazinkwa na?
					</seg>
					<seg id="b.MAT.16.9" type="verse">
						Anikaqondi yini, futhi anizikhumbuli izinkwa eziyisihlanu zezinkulungwane eziyisihlanu nokuthi nabutha iziqabetho ezingaki na?
					</seg>
					<seg id="b.MAT.16.10" type="verse">
						Nezinkwa eziyisikhombisa zezinkulungwane ezine nokuthi nabutha amaqoma amangaki na?
					</seg>
					<seg id="b.MAT.16.11" type="verse">
						Aniqondi ngani ukuthi bengingakhulumi kini ngesinkwa na? Kepha xwayani imvubelo yabaFarisi nabaSadusi.”
					</seg>
					<seg id="b.MAT.16.12" type="verse">
						Khona baqonda ukuthi kashongo ukuba baxwaye imvubelo yezinkwa kepha isifundiso sabaFarisi nabaSadusi.
					</seg>
					<seg id="b.MAT.16.13" type="verse">
						UJesu esefikile emaphandleni aseKesariya Filipi wababuza abafundi bakhe, wathi: “Abantu basho ukuthi iNdodana yomuntu ingubani na?”
					</seg>
					<seg id="b.MAT.16.14" type="verse">
						Bathi: “Abanye basho uJohane uMbhapathizi; abanye basho u-Eliya; abanye basho uJeremiya noma omunye wabaprofethi.”
					</seg>
					<seg id="b.MAT.16.15" type="verse">
						Wathi kubo: “Nina-ke nithi ngingubani na?”
					</seg>
					<seg id="b.MAT.16.16" type="verse">
						USimoni Petru waphendula wathi: “Wena unguKristu, iNdodana kaNkulunkulu ophilayo.”
					</seg>
					<seg id="b.MAT.16.17" type="verse">
						UJesu waphendula, wathi kuye: “Ubusisiwe wena Simoni kaJona, ngokuba inyama negazi akukwambulelanga lokhu kodwa uBaba osezulwini.
					</seg>
					<seg id="b.MAT.16.18" type="verse">
						Nami-ke ngithi kuwe: Wena unguPetru; phezu kwaleli dwala ngiyakulakha ibandla lami; amasango eHayidese awayikulahlula.
					</seg>
					<seg id="b.MAT.16.19" type="verse">
						Ngiyakukunika izihluthulelo zombuso wezulu. Oyakukubopha emhlabeni koba kuboshiwe nasezulwini, nalokho oyakukukhulula emhlabeni koba kukhululiwe nasezulwini.”
					</seg>
					<seg id="b.MAT.16.20" type="verse">
						Khona wabayala abafundi ukuba bangatsheli muntu ukuthi nguye onguKristu.
					</seg>
					<seg id="b.MAT.16.21" type="verse">
						Kusukela kuleso sikhathi uJesu waqala ukubonisa abafundi bakhe ukuba umelwe ukuya eJerusalema, ahlushwe ngokuningi ngamalunga nangabapristi abakhulu nababhali, abulawe, kepha avuswe ngosuku lwesithathu.
					</seg>
					<seg id="b.MAT.16.22" type="verse">
						UPetru wayesemthatha, waqala ukumkhuza, wathi: “Musa, Nkosi, lokho akusoze kwenziwa kuwe.”
					</seg>
					<seg id="b.MAT.16.23" type="verse">
						Yena waphenduka, wathi kuPetru: “Buyela emva kwami, Sathane; uyisikhubekiso kimi, ngokuba awuqondi okukaNkulunkulu kepha okwabantu.”
					</seg>
					<seg id="b.MAT.16.24" type="verse">
						Khona uJesu wathi kubafundi bakhe: “Uma umuntu ethanda ukuza emva kwami, makazidele, athabathe isiphambano sakhe, angilandele.
					</seg>
					<seg id="b.MAT.16.25" type="verse">
						Ngokuba yilowo nalowo othanda ukusindisa ukuphila kwakhe uyakulahlekelwa yikho; kepha olahlekelwa ngukuphila kwakhe ngenxa yami uyakukufumana.
					</seg>
					<seg id="b.MAT.16.26" type="verse">
						Ngokuba kuyakumsizani umuntu, uma ezuza izwe lonke, onakalelwe ukuphila kwakhe, na? Yingabe uyakukhiphani umuntu, kube yisihlengo sokuphila kwakhe, na?
					</seg>
					<seg id="b.MAT.16.27" type="verse">
						Ngokuba iNdodana yomuntu iyakuza ngenkazimulo kaYise kanye nezingelosi zayo; khona-ke iyakuvuza yilowo nalowo ngesenzo sakhe.
					</seg>
					<seg id="b.MAT.16.28" type="verse">
						Ngiqinisile ngithi kini: Bakhona abanye kwabemi lapha abangayikuzwa ngempela ukufa, baze bayibone iNdodana yomuntu iza embusweni wayo.”
					</seg>
				</div>
				<div id="b.MAT.17" type="chapter">
					<seg id="b.MAT.17.1" type="verse">
						Emva kwezinsuku eziyisithupha uJesu wathatha oPetru, noJakobe, noJohane umfowabo, wakhuphukela nabo entabeni ende bebodwa.
					</seg>
					<seg id="b.MAT.17.2" type="verse">
						Waphenduka esinye isimo phambi kwabo; ubuso bakhe bakhanya njengelanga, izingubo zakhe zaba mhlophe njengokukhanya.
					</seg>
					<seg id="b.MAT.17.3" type="verse">
						Bheka, kwabonakala kubo oMose no-Eliya bekhuluma naye.
					</seg>
					<seg id="b.MAT.17.4" type="verse">
						Wathatha uPetru wathi kuJesu: “Nkosi, kuhle ukuba silapha. Uma uthanda, ngizakwakha lapha amadokodo amathathu, elinye libe ngelakho, elinye libe ngelikaMose, elinye libe ngelika-Eliya.”
					</seg>
					<seg id="b.MAT.17.5" type="verse">
						Esakhuluma, bheka ifu elikhanyayo labasithibeza; bheka, kwavela izwi efwini, lathi: “Lo uyiNdodana yami ethandekayo engithokozile ngayo; yizweni.”
					</seg>
					<seg id="b.MAT.17.6" type="verse">
						Kuthe sebezwa lokho abafundi, bawa ngobuso babo, besaba kakhulu.
					</seg>
					<seg id="b.MAT.17.7" type="verse">
						Kepha uJesu wasondela, wabathinta, wathi: “Sukumani, ningesabi.”
					</seg>
					<seg id="b.MAT.17.8" type="verse">
						Kepha bephakamisa amehlo abo ababonanga muntu, kuphela uJesu yedwa.
					</seg>
					<seg id="b.MAT.17.9" type="verse">
						Besehla entabeni, uJesu wabayala wathi: “Ningatsheli muntu lowo mbono, ize ivuke iNdodana yomuntu kwabafileyo.”
					</seg>
					<seg id="b.MAT.17.10" type="verse">
						Bambuza abafundi, bathi: “Pho, basholoni ababhali ukuthi u-Eliya umelwe ukufika kuqala na?”
					</seg>
					<seg id="b.MAT.17.11" type="verse">
						Waphendula wathi: “Nempela u-Eliya uyeza, uyakubuyisela konke.
					</seg>
					<seg id="b.MAT.17.12" type="verse">
						Kepha ngithi kini: U-Eliya sewafika; abamazanga nokho, kodwa benza kuye abakuthandayo. Kanjalo neNdodana yomuntu iyakuhlushwa yibo.”
					</seg>
					<seg id="b.MAT.17.13" type="verse">
						Khona abafundi baqonda ukuba ubekhuluma kubo ngoJohane uMbhapathizi.
					</seg>
					<seg id="b.MAT.17.14" type="verse">
						Sebefikile esixukwini, kweza kuye umuntu, waguqa ngamadolo phambi kwakhe,
					</seg>
					<seg id="b.MAT.17.15" type="verse">
						wathi: “Nkosi, hawukela indodana yami, ngokuba inesithuthwane, ihlupheka kabi, lokhu iwela kaningi emlilweni, kaningi emanzini.
					</seg>
					<seg id="b.MAT.17.16" type="verse">
						Ngiyilethe kubafundi bakho, kepha bahluleka ukuyiphulukisa.”
					</seg>
					<seg id="b.MAT.17.17" type="verse">
						UJesu waphendula wathi: “O! sizukulwane esingakholwayo nesiphambeneyo, koze kube nini nginani na? Koze kube nini nginibekezelela na? Yiletheni lapha kimi.”
					</seg>
					<seg id="b.MAT.17.18" type="verse">
						UJesu wayeseyikhuza, idemoni laphuma kuyo; umfana waphulukiswa kusukela kuleso sikhathi.
					</seg>
					<seg id="b.MAT.17.19" type="verse">
						Khona kwafika abafundi kuJesu bebodwa, bathi: “Thina besingemkhiphe ngani na?”
					</seg>
					<seg id="b.MAT.17.20" type="verse">
						Wayesethi kubo: “Kungenxa yokukholwa kwenu okuncane. Ngokuba ngiqinisile ngithi kini: Uma ninokukholwa njengembewu yesinaphi, niyakuthi kule ntaba: ‘Suka lapha, uye laphaya,’ iyakusuka; akukho okuyakunahlula.
					</seg>
					<seg id="b.MAT.17.21" type="verse">
						Kepha lolo hlobo aluphumi ngaphandle kokuba kube ngokukhuleka nokuzila ukudla.”
					</seg>
					<seg id="b.MAT.17.22" type="verse">
						Besahambahamba eGalile, uJesu wathi kubo: “INdodana yomuntu izakukhashelwa ezandleni zabantu;
					</seg>
					<seg id="b.MAT.17.23" type="verse">
						bazakuyibulala, kepha ngosuku lwesithathu izakuvuswa.” Badabuka kakhulu.
					</seg>
					<seg id="b.MAT.17.24" type="verse">
						Kwathi ukuba bafike eKapernawume, abaqoqi bemali yethempeli beza kuPetru, bathi: “Umfundisi wenu akayitheli imali yethempeli na?”
					</seg>
					<seg id="b.MAT.17.25" type="verse">
						Wathi: “Uyayithela.” Esengene endlini uJesu wamandulela, wathi: “Usho ukuthini, Simoni? Amakhosi omhlaba athatha kubaphi intela nenkokhiso, kumadodana awo noma kubafo, na?”
					</seg>
					<seg id="b.MAT.17.26" type="verse">
						Wathi: “Kubafo.” UJesu wayesethi: “Ngakho-ke amadodana akhululekile.
					</seg>
					<seg id="b.MAT.17.27" type="verse">
						Kodwa-ke ukuba singabakhubekisi, yana elwandle, uphonse udobo, ubambe inhlanzi ephuma kuqala; wothi ukuba uyivule umlomo, uzakufumana imali; yithathe, ubanike, usithelele mina nawe.”
					</seg>
				</div>
				<div id="b.MAT.18" type="chapter">
					<seg id="b.MAT.18.1" type="verse">
						Ngaleso sikhathi abafundi basondela kuJesu, bathi: “Ngubani omkhulu embusweni wezulu na?”
					</seg>
					<seg id="b.MAT.18.2" type="verse">
						Wayesebiza umntwana, wammisa phakathi kwabo,
					</seg>
					<seg id="b.MAT.18.3" type="verse">
						wathi: “Ngiqinisile ngithi kini: Uma ningaphenduki, nibe njengabantwana, anisoze nangena embusweni wezulu.
					</seg>
					<seg id="b.MAT.18.4" type="verse">
						Ngakho-ke yilowo nalowo oyakuzithoba njengalo mntwana nguyena omkhulu embusweni wezulu.
					</seg>
					<seg id="b.MAT.18.5" type="verse">
						Nalowo oyakwamukela umntwana onje abe munye ngegama lami uyangamukela mina.
					</seg>
					<seg id="b.MAT.18.6" type="verse">
						Kodwa okhubekisa abe munye kulaba abancinyane abakholwa yimi, kungcono kuye ukuba itshe lokusila ligaxwe entanyeni yakhe, azikiswe ekujuleni kolwandle.
					</seg>
					<seg id="b.MAT.18.7" type="verse">
						“Maye kulo izwe ngenxa yezikhubekiso! Ngokuba izikhubekiso zimelwe ukufika, kepha maye kumuntu esiza ngaye isikhubekiso!
					</seg>
					<seg id="b.MAT.18.8" type="verse">
						Kepha uma isandla sakho sikukhubekisa, kumbe unyawo lwakho, kunqume, ukulahle; kungcono kuwe ukuba ungene ekuphileni uyingini noma unyonga kunokuba uphonswe emlilweni ophakade unezandla zombili nezinyawo zombili.
					</seg>
					<seg id="b.MAT.18.9" type="verse">
						Noma iso lakho likukhubekisa, likhiphe, ulilahle. Kungcono kuwe ukuba ungene ekuphileni uneso linye kunokuba uphonswe esihogweni somlilo unamehlo omabili.
					</seg>
					<seg id="b.MAT.18.10" type="verse">
						Bhekani ningadeleli namunye kulaba abancinyane, ngokuba ngithi kini: Izingelosi zabo ezulwini zibona njalo ubuso bukaBaba osezulwini.
					</seg>
					<seg id="b.MAT.18.11" type="verse">
						Ngokuba iNdodana yomuntu ize ukusindisa okulahlekileyo.
					</seg>
					<seg id="b.MAT.18.12" type="verse">
						“Nithini na? Uma umuntu enezimvu eziyikhulu, kuduke enye kuzo, akazishiyi ezingamashumi ayisishiyagalolunye nesishiyagalolunye ezintabeni, ahambe ayofuna edukileyo, na?
					</seg>
					<seg id="b.MAT.18.13" type="verse">
						Athi uma eyithola, ngiqinisile ngithi kini, uthokoza ngayo kakhulu kunangezingamashumi ayisishiyagalolunye nesishiyagalolunye ezingadukanga.
					</seg>
					<seg id="b.MAT.18.14" type="verse">
						Kanjalo akusiyo intando kaYihlo osezulwini ukuba kubhubhe noyedwa kulaba abancinyane.
					</seg>
					<seg id="b.MAT.18.15" type="verse">
						“Kepha uma umfowenu ekona, hamba umsole ninodwa naye. Uma ekuzwa, woba umzuzile umfowenu.
					</seg>
					<seg id="b.MAT.18.16" type="verse">
						Kodwa uma engakuzwa, thatha futhi abe munye noma bebabili kanye nawe ukuba onke amazwi aqiniswe ngomlomo wawofakazi ababili noma abathathu.
					</seg>
					<seg id="b.MAT.18.17" type="verse">
						Uma enqaba ukubezwa, tshela ibandla; uma enqaba ukuzwa nalo ibandla, makabe kuwe njengowezizwe nomthelisi.
					</seg>
					<seg id="b.MAT.18.18" type="verse">
						“Ngiqinisile ngithi kini: Konke eniyakukubopha emhlabeni koba kuboshiwe ezulwini, nakho konke eniyakukukhulula emhlabeni koba kukhululiwe ezulwini.
					</seg>
					<seg id="b.MAT.18.19" type="verse">
						“Futhi ngiqinisile ngithi kini: Uma ababili kini emhlabeni bevumelana noma ngaluphi udaba abalucelayo, bayakulwenzelwa nguBaba osezulwini.
					</seg>
					<seg id="b.MAT.18.20" type="verse">
						Ngokuba lapho kubuthene ababili noma abathathu egameni lami, ngikhona lapho phakathi kwabo.”
					</seg>
					<seg id="b.MAT.18.21" type="verse">
						Khona kwasondela uPetru, wathi kuye: “Nkosi, umfowethu uyakungona kangaki, ngimthethelela, na? Kuze kube kasikhombisa na?”
					</seg>
					<seg id="b.MAT.18.22" type="verse">
						UJesu wathi kuye: “Angisho kuwe ukuthi kuze kube kasikhombisa kodwa kuze kube kamashumi ayisikhombisa aphindwe kasikhombisa.
					</seg>
					<seg id="b.MAT.18.23" type="verse">
						“Ngalokho umbuso wezulu ufaniswa nomuntu oyinkosi obethanda ukubalisana nezinceku zakhe.
					</seg>
					<seg id="b.MAT.18.24" type="verse">
						Kwathi eseqale ukubala, kwalethwa kuye enye enecala lamatalenta ayizinkulungwane eziyishumi.
					</seg>
					<seg id="b.MAT.18.25" type="verse">
						Kepha ingenalutho lokukhokha, inkosi yayala ukuba kuthengiswe ngayo, nangomkayo, nangabantabayo, nangakho konke enakho, kukhokhwe.
					</seg>
					<seg id="b.MAT.18.26" type="verse">
						Ngalokho inceku yawa phansi, yakhuleka kuyo, yathi: ‘Ake ungibekezelele, ngizakukukhokhela konke.’
					</seg>
					<seg id="b.MAT.18.27" type="verse">
						Inkosi yaleyo nceku inesihe yayikhulula, yayithethelela icala.
					</seg>
					<seg id="b.MAT.18.28" type="verse">
						“Kepha kwathi isiphuma leyo nceku, yafumana enye yezinceku ezikanye nayo enecala kuyo lawodenariyu abayikhulu, yayibamba, yayiklinya, yathi: ‘Khokha icala lakho.’
					</seg>
					<seg id="b.MAT.18.29" type="verse">
						“Khona inceku ekanye nayo yawa phansi, yayincenga yathi: ‘Ake ungibekezelele, ngizakukukhokhela.’
					</seg>
					<seg id="b.MAT.18.30" type="verse">
						Kepha ayivumanga, kodwa yahamba, yayifaka etilongweni, ize ilikhokhe lelo cala.
					</seg>
					<seg id="b.MAT.18.31" type="verse">
						“Izinceku ezikanye nayo zathi ukubona okwenzekileyo, zadabuka kakhulu, zaya zabika enkosini yazo konke okwenzekileyo.
					</seg>
					<seg id="b.MAT.18.32" type="verse">
						Khona inkosi yayo yayibiza, yathi kuyo: ‘Nceku embi, lonke lelo cala ngikuthethelele lona ngokuba wangincenga;
					</seg>
					<seg id="b.MAT.18.33" type="verse">
						nga ungayihawukelanga yini inceku ekanye nawe, njengokuba nami ngikuhawukele, na?’
					</seg>
					<seg id="b.MAT.18.34" type="verse">
						Inkosi yayo yathukuthela, yayinikela kubaphathi betilongo, ize ikhokhe lonke icala layo.
					</seg>
					<seg id="b.MAT.18.35" type="verse">
						“Kanjalo naye uBaba osezulwini uyakwenza kini, uma ningathetheleli ngezinhliziyo zenu kube yilowo nalowo umfowabo.”
					</seg>
				</div>
				<div id="b.MAT.19" type="chapter">
					<seg id="b.MAT.19.1" type="verse">
						Kwathi uJesu eseqedile lawo mazwi, wamuka eGalile, weza emikhawulweni yaseJudiya phesheya kweJordani.
					</seg>
					<seg id="b.MAT.19.2" type="verse">
						Izixuku ezinkulu zamlandela, waziphulukisa khona.
					</seg>
					<seg id="b.MAT.19.3" type="verse">
						Kwase kusondela kuye abaFarisi, bamlinga bathi: “Kuvunyelwe yini ukuba indoda ilahle umkayo noma ngaliphi icala na?”
					</seg>
					<seg id="b.MAT.19.4" type="verse">
						Waphendula, wathi kubo: “Anifundanga yini ukuthi owadala ekuqaleni wabenza owesilisa nowesifazane,
					</seg>
					<seg id="b.MAT.19.5" type="verse">
						wathi: ‘Ngenxa yalokho umuntu uyakushiya uyise nonina, anamathele kumkakhe; labo ababili bayakuba nyamanye,’ na?
					</seg>
					<seg id="b.MAT.19.6" type="verse">
						Ngakho abasebabili, kodwa banyamanye. Ngakho-ke lokho akuhlanganisileyo uNkulunkulu, umuntu makangakwahlukanisi.”
					</seg>
					<seg id="b.MAT.19.7" type="verse">
						Bathi kuye: “Pho, uMose wayalelani ukuthi makanikwe incwadi yesahlukaniso, alahlwe, na?”
					</seg>
					<seg id="b.MAT.19.8" type="verse">
						Wathi kubo: “Ngenxa yobulukhuni benhliziyo yenu uMose wanivumela ukwahlukana nabo omkenu, kepha kusukela kwasekuqaleni kwakungenjalo.
					</seg>
					<seg id="b.MAT.19.9" type="verse">
						Namanje ngithi kini: Yilowo nalowo olahla umkakhe kungengokuphinga, aganwe ngomunye, uyaphinga; noganwa ngolahliweyo uyaphinga.”
					</seg>
					<seg id="b.MAT.19.10" type="verse">
						Abafundi bathi kuye: “Uma injalo indaba yomuntu nomkakhe, akukuhle ukuganwa.”
					</seg>
					<seg id="b.MAT.19.11" type="verse">
						Kepha wathi kubo: “Akusibo bonke abangalamukela leli zwi, kuphela abakunikiweyo.
					</seg>
					<seg id="b.MAT.19.12" type="verse">
						Ngokuba kukhona abathenwa abazalwa benjalo kwasesiswini sikanina; kukhona nabathenwa abathenwe ngabantu; kukhona futhi abathenwa abazithenileyo ngenxa yombuso wezulu. Ongakwamukela lokho akwamukele.”
					</seg>
					<seg id="b.MAT.19.13" type="verse">
						Khona kwalethwa kuye abantwanyana ukuba abeke izandla phezu kwabo, akhuleke; kepha abafundi babakhuza.
					</seg>
					<seg id="b.MAT.19.14" type="verse">
						UJesu wayesethi: “Vumelani abantwana, ningabenqabeli ukuza kimi, ngokuba umbuso wezulu ungowabanjalo.”
					</seg>
					<seg id="b.MAT.19.15" type="verse">
						Wayesebeka izandla phezu kwabo; wamuka lapho.
					</seg>
					<seg id="b.MAT.19.16" type="verse">
						Bheka-ke, kwasondela kuye othile, wathi: “Mfundisi, ngiyakwenzantoni enhle ukuba ngibe nokuphila okuphakade na?”
					</seg>
					<seg id="b.MAT.19.17" type="verse">
						Wathi kuye: “Ungibuzelani ngokuhle na? Munye ongomuhle. Kepha uma uthanda ukungena ekuphileni, gcina imiyalelo.”
					</seg>
					<seg id="b.MAT.19.18" type="verse">
						Wathi kuye: “Miphi na?” UJesu wathi: “Yile: Ungabulali, ungaphingi, ungebi, ungafakazi amanga;
					</seg>
					<seg id="b.MAT.19.19" type="verse">
						yazisa uyihlo nonyoko; wothanda umakhelwane wakho njengalokhu uzithanda wena.”
					</seg>
					<seg id="b.MAT.19.20" type="verse">
						Insizwa yathi kuye: “Konke lokho ngikugcinile; ngisasilalelweni na?”
					</seg>
					<seg id="b.MAT.19.21" type="verse">
						UJesu wathi kuye: “Uma uthanda ukuphelela, hamba uthengise ngempahla yakho, uphe abampofu, khona uzakuba negugu ezulwini; uze ungilandele.”
					</seg>
					<seg id="b.MAT.19.22" type="verse">
						Yathi insizwa ukuba izwe leli zwi, yamuka idabukile, ngokuba yayinengcebo enkulu.
					</seg>
					<seg id="b.MAT.19.23" type="verse">
						Kepha uJesu wathi kubafundi bakhe: “Ngiqinisile ngithi kini: Onothileyo uyakungena kalukhuni embusweni wezulu.
					</seg>
					<seg id="b.MAT.19.24" type="verse">
						Futhi ngithi kini: Kulula ukuba ikamela lingene ngentunja yosungulo kunokuba onothileyo angene embusweni kaNkulunkulu.”
					</seg>
					<seg id="b.MAT.19.25" type="verse">
						Sebezwile lokho abafundi bethuka kakhulu, bathi: “Pho, kungasindiswa bani na?”
					</seg>
					<seg id="b.MAT.19.26" type="verse">
						Kepha uJesu ebabheka wathi kubo: “Kubantu akunakwenzeka; kepha kuNkulunkulu kungenzeka konke.”
					</seg>
					<seg id="b.MAT.19.27" type="verse">
						Khona uPetru wathatha wathi kuye: “Bheka, thina sishiye konke, sakulandela. Pho, siyakutholani na?”
					</seg>
					<seg id="b.MAT.19.28" type="verse">
						Wathi kubo uJesu: “Ngiqinisile ngithi kini: Nina eningilandeleyo, ngokuphindukuzalwa lapho iNdodana yomuntu isihlezi esihlalweni senkazimulo yayo, nani niyakuhlala ezihlalweni zobukhosi eziyishumi nambili, nahlulele izizwe eziyishumi nambili zakwa-Israyeli.
					</seg>
					<seg id="b.MAT.19.29" type="verse">
						Nalowo oshiye izindlu, noma abafowabo, noma odadewabo, noma uyise, noma unina, noma abantwana, noma amazwe ngenxa yegama lami, uyakwamukeliswa okuphindwe kaningi, adle ifa lokuphila okuphakade.
					</seg>
					<seg id="b.MAT.19.30" type="verse">
						Kepha abaningi abokuqala bayakuba ngabokugcina, nabokugcina babe ngabokuqala.
					</seg>
				</div>
				<div id="b.MAT.20" type="chapter">
					<seg id="b.MAT.20.1" type="verse">
						“Ngokuba umbuso wezulu ufana nomuntu ongumninindlu owaphuma ekuseni ukuqasha izisebenzi ziye esivinini sakhe.
					</seg>
					<seg id="b.MAT.20.2" type="verse">
						Esevumelene nezisebenzi ngodenariyu ngosuku, wazithumela esivinini sakhe.
					</seg>
					<seg id="b.MAT.20.3" type="verse">
						“Waphuma futhi ngehora lesithathu, wabona abanye bemi esigcawini, bengenzi lutho;
					</seg>
					<seg id="b.MAT.20.4" type="verse">
						nakubo wathi: ‘Yanini nani esivinini; ngiyakuninika okufaneleyo.’
					</seg>
					<seg id="b.MAT.20.5" type="verse">
						Baya-ke. “Waphuma futhi ngehora lesithupha nangelesishiyagalolunye, wenze njalo.
					</seg>
					<seg id="b.MAT.20.6" type="verse">
						Esephuma ngehora leshumi nanye wafumana abanye bemi, wathi kubo: ‘Nimeleni lapha usuku lonke ningenzi lutho na?’
					</seg>
					<seg id="b.MAT.20.7" type="verse">
						“Bathi kuye: ‘Ngokuba akakho osiqashileyo.’ “Wathi kubo: ‘Hambani nani, niye esivinini.’
					</seg>
					<seg id="b.MAT.20.8" type="verse">
						“Kepha selishonile, umninisivini wathi enduneni yakhe: ‘Biza izisebenzi, uzikhokhele imali yazo, uqale ngezokugcina, ugcine ngezokuqala.’
					</seg>
					<seg id="b.MAT.20.9" type="verse">
						“Kuthe befika abehora leshumi nanye, kwaba yilowo nalowo wamukela udenariyu.
					</seg>
					<seg id="b.MAT.20.10" type="verse">
						Sekuza abokuqala, bathi bazakwamukela okukhulu; kepha nabo bamukela udenariyu ngabanye.
					</seg>
					<seg id="b.MAT.20.11" type="verse">
						Kepha sebamukela bakhonona ngomninindlu,
					</seg>
					<seg id="b.MAT.20.12" type="verse">
						bathi: ‘Laba abokugcina basebenze ihora linye nje, ubalinganise nathi esithwalile ubunzima nesifudumezi semini.’
					</seg>
					<seg id="b.MAT.20.13" type="verse">
						“Waphendula, wathi komunye wabo: ‘Mngane, angikoni; kanti asivumelananga ngodenariyu na?
					</seg>
					<seg id="b.MAT.20.14" type="verse">
						Thatha okwakho, uhambe; kepha ngiyathanda ukunika lo wokugcina njengawe.
					</seg>
					<seg id="b.MAT.20.15" type="verse">
						Angivunyelwe ukwenza engikuthandayo ngokungokwami na? Kumbe iso lakho libi, ngokuba mina ngimuhle na?’
					</seg>
					<seg id="b.MAT.20.16" type="verse">
						“Kanjalo abokugcina bayakuba ngabokuqala, nabokuqala babe ngabokugcina.”
					</seg>
					<seg id="b.MAT.20.17" type="verse">
						Kwathi uJesu esezakwenyukela eJerusalema, wathatha abafundi abayishumi nambili, wagudluka nabo; besesendleleni, wathi kubo:
					</seg>
					<seg id="b.MAT.20.18" type="verse">
						“Bhekani, sikhuphukela eJerusalema; iNdodana yomuntu izakukhashelwa kubapristi abakhulu nababhali; bazakuyinqumela ukuba ife,
					</seg>
					<seg id="b.MAT.20.19" type="verse">
						bayikhaphele kwabezizwe ukuba iklolodelwe, ishaywe, ibethelwe esiphambanweni; kepha ngosuku lwesithathu izakuvuswa.”
					</seg>
					<seg id="b.MAT.20.20" type="verse">
						Khona kwafika kuye unina wamadodana kaZebedewu kanye namadodana akhe; wakhuleka, wacela into kuye.
					</seg>
					<seg id="b.MAT.20.21" type="verse">
						Yena wathi kuye: “Ufunani na?” Wathi kuye: “Yisho ukuba lawa madodana ami amabili ahlale, enye ngakwesokunene sakho, enye ngakwesokhohlo sakho embusweni wakho.”
					</seg>
					<seg id="b.MAT.20.22" type="verse">
						UJesu waphendula wathi: “Anikwazi enikucelayo. Ningasiphuza yini isitsha engizakusiphuza na?” Bathi kuye: “Singakwenza.”
					</seg>
					<seg id="b.MAT.20.23" type="verse">
						Wathi kubo: “Yebo, nizakusiphuza isitsha sami, kepha ukuhlala ngakwesokunene sami nangakwesokhohlo akusikho okwami ukuphana ngakho, kodwa kungokwalabo abakulungiselwe nguBaba.”
					</seg>
					<seg id="b.MAT.20.24" type="verse">
						Bathi ukuzwa lokho abayishumi, bazithukuthelela izelamani ezimbili.
					</seg>
					<seg id="b.MAT.20.25" type="verse">
						Kepha uJesu wababiza, wathi: “Niyazi ukuthi ababusi bezizwe bazenza amakhosi phezu kwazo, nezikhulu zazo ziphethe amandla phezu kwazo.
					</seg>
					<seg id="b.MAT.20.26" type="verse">
						Akunjalo phakathi kwenu, kodwa yilowo nalowo ofuna ukuba mkhulu phakathi kwenu makabe yisikhonzi senu;
					</seg>
					<seg id="b.MAT.20.27" type="verse">
						nalowo ofuna ukuba ngowokuqala phakathi kwenu makabe yinceku yenu,
					</seg>
					<seg id="b.MAT.20.28" type="verse">
						njengalokho iNdodana yomuntu ingezelanga ukukhonzwa kepha ukukhonza nokunikela ukuphila kwayo, kube yisihlengo sabaningi.”
					</seg>
					<seg id="b.MAT.20.29" type="verse">
						Sebephuma eJeriko, isixuku esikhulu samlandela.
					</seg>
					<seg id="b.MAT.20.30" type="verse">
						Bheka, kwakuhlezi izimpumputhe ezimbili ngasendleleni; kuthe zizwa ukuthi uJesu uyadlula, zamemeza zathi: “Nkosi, Ndodana kaDavide, sihawukele!”
					</seg>
					<seg id="b.MAT.20.31" type="verse">
						Kepha isixuku sazikhuza ukuba zithule, kodwa kwayikhona zimemeza kakhulu, zithi: “Nkosi, Ndodana kaDavide, sihawukele!”
					</seg>
					<seg id="b.MAT.20.32" type="verse">
						UJesu wema, wazibiza wathi: “Nifuna ukuba nginenzeleni na?”
					</seg>
					<seg id="b.MAT.20.33" type="verse">
						Zathi kuye: “Nkosi, ukuba amehlo ethu avuleke.”
					</seg>
					<seg id="b.MAT.20.34" type="verse">
						UJesu waba nesihe, waphatha amehlo azo; zase zibona masinyane, zamlandela.
					</seg>
				</div>
				<div id="b.MAT.21" type="chapter">
					<seg id="b.MAT.21.1" type="verse">
						Kwathi ukuba basondele eJerusalema, sebefikile eBetfage ngaseNtabeni Yeminqumo, uJesu wathuma abafundi ababili,
					</seg>
					<seg id="b.MAT.21.2" type="verse">
						wathi kubo: “Hambani niye emzaneni obhekene nani, nizakufumana masinyane imbongolo ikhulekiwe nethole linayo; zithukululeni, nizilethe kimi.
					</seg>
					<seg id="b.MAT.21.3" type="verse">
						Uma umuntu esho utho kini, anothi: ‘INkosi iyazidinga;’ uyakuzithumela masinyane.”
					</seg>
					<seg id="b.MAT.21.4" type="verse">
						Kepha lokho kwenzeka ukuba kugcwaliseke okwashiwo ngumprofethi othi:
					</seg>
					<seg id="b.MAT.21.5" type="verse">
						“Yishoni kuyo indodakazi yaseSiyoni ukuthi: Bheka, iNkosi yakho iza kuwe, imnene, ikhwele embongolweni, yebo, etholeni, inkonyane yesilwane esiboshelwayo.”
					</seg>
					<seg id="b.MAT.21.6" type="verse">
						Abafundi bahamba, benza njengokuba uJesu ebatshelile,
					</seg>
					<seg id="b.MAT.21.7" type="verse">
						baletha imbongolo nethole, babeka izingubo zabo phezu kwazo, wahlala phezu kwazo.
					</seg>
					<seg id="b.MAT.21.8" type="verse">
						Iningi lesixuku lendlala izingubo zalo endleleni, kepha abanye bagawula amahlamvu emithini, bawendlala endleleni.
					</seg>
					<seg id="b.MAT.21.9" type="verse">
						Izixuku ezazihamba phambili nezazimlandela zamemeza zathi: “Hosiyana kuyo iNdodana kaDavide! Ubusisiwe ozayo egameni leNkosi. Hosiyana kweliphezulu!”
					</seg>
					<seg id="b.MAT.21.10" type="verse">
						Kwathi esangena eJerusalema, umuzi wonke wanyakaza, wathi: “Ngubani lo?”
					</seg>
					<seg id="b.MAT.21.11" type="verse">
						Izixuku zathi: “Lo ungumprofethi, uJesu waseNazaretha laseGalile.”
					</seg>
					<seg id="b.MAT.21.12" type="verse">
						UJesu wayesengena ethempelini, waxosha bonke abathengisayo nabathengayo ethempelini, wagumbuqela amatafula abashintshelana imali nezihlalo zabathengisa ngamajuba.
					</seg>
					<seg id="b.MAT.21.13" type="verse">
						Wathi kubo: “Kulotshiwe ukuthi: ‘Indlu yami iyakubizwa ngokuthi indlu yokukhuleka,’ kepha nina niyenza ‘umhume wabaphangi.’ ”
					</seg>
					<seg id="b.MAT.21.14" type="verse">
						Kwase kufika kuye izimpumputhe nezinyonga ethempelini, waziphulukisa.
					</seg>
					<seg id="b.MAT.21.15" type="verse">
						Kepha abapristi abakhulu nababhali, bebona izimangaliso azenzayo nabantwana bememeza ethempelini, bethi: “Hosiyana kuyo iNdodana kaDavide,” bacasuka,
					</seg>
					<seg id="b.MAT.21.16" type="verse">
						bathi kuye: “Uyakuzwa lokhu abakushoyo laba na?” UJesu wathi kubo: “Yebo, anizange nifunde yini ukuthi: ‘Emlonyeni wezingane nowabancelayo uzilungisele indumiso,’ na?”
					</seg>
					<seg id="b.MAT.21.17" type="verse">
						Wayesebashiya, waphuma emzini, waya eBethaniya, walala khona.
					</seg>
					<seg id="b.MAT.21.18" type="verse">
						Kepha ekuseni esebuyela emzini walamba.
					</seg>
					<seg id="b.MAT.21.19" type="verse">
						Wabona umkhiwane owodwa ngasendleleni, weza kuwo; akafumananga lutho kuwo, amaqabunga odwa. Wayesethi kuwo: “Akungabe kusavela sithelo kuwe naphakade.” Umkhiwane wabuna khona lapho.
					</seg>
					<seg id="b.MAT.21.20" type="verse">
						Bekubona lokho abafundi bamangala bathi: “Umkhiwane ubune kanjani masinyane na?”
					</seg>
					<seg id="b.MAT.21.21" type="verse">
						UJesu wayesephendula, ethi kubo: “Ngiqinisile ngithi kini: Uma ninokukholwa, ningangabazi, aniyikwenza okomkhiwane kuphela, kodwa noma nithi kule ntaba: ‘Nqukuleka, uphonseke elwandle,’ kuyakwenzeka;
					</seg>
					<seg id="b.MAT.21.22" type="verse">
						nakho konke eningakucela ngokukhuleka nikholwa niyakukwamukeliswa.”
					</seg>
					<seg id="b.MAT.21.23" type="verse">
						Kuthe engena ethempelini, kweza kuye abapristi abakhulu namalunga esizwe, esafundisa, bathi: “Ukwenza lokhu ngagunya lini na? Futhi ngubani okunike leli gunya na?”
					</seg>
					<seg id="b.MAT.21.24" type="verse">
						UJesu waphendula, wathi kubo: “Nami ngizakunibuza izwi libe linye; uma ningitshela lona, nami ngizakunitshela ukuthi ngenza lokhu ngagunya lini.
					</seg>
					<seg id="b.MAT.21.25" type="verse">
						Ukubhapathiza kukaJohane kwavelaphi, ezulwini nokuba kubantu, na?” Bakhulumisana bodwa, bathi: “Uma sithi: ‘Ezulwini,’ uzakuthi kuthi: ‘Pho, anikholwanga nguye ngani na?’
					</seg>
					<seg id="b.MAT.21.26" type="verse">
						Kepha uma sithi: ‘Kubantu,’ siyasesaba isixuku; ngokuba bonke bathi uJohane ungumprofethi.”
					</seg>
					<seg id="b.MAT.21.27" type="verse">
						Base bemphendula uJesu, bethi: “Asazi.” Wayesethi kubo naye: “Nami anginitsheli ukuthi ngenza lokhu ngagunya lini.”
					</seg>
					<seg id="b.MAT.21.28" type="verse">
						“Kepha nithini na? Umuntu wayenamadodana amabili; waya kweyokuqala, wathi: ‘Mntanami, hamba, uyosebenza namuhla esivinini.’
					</seg>
					<seg id="b.MAT.21.29" type="verse">
						“Yaphendula yathi: ‘Angithandi;’ kodwa ngasemuva yaguquka, yaya.
					</seg>
					<seg id="b.MAT.21.30" type="verse">
						“Wayeseya kwenye, washo kanjalo. Yona yaphendula yathi: ‘Ngiyaya, nkosi;’ kepha kayiyanga.
					</seg>
					<seg id="b.MAT.21.31" type="verse">
						“Yiyiphi kulawa amabili eyenza intando kayise na?” Bathi kuye: “Eyokuqala.” UJesu wathi kubo: “Ngiqinisile ngithi kini: Abathelisi nezifebe bangena phambi kwenu embusweni kaNkulunkulu.
					</seg>
					<seg id="b.MAT.21.32" type="verse">
						Ngokuba uJohane weza kini ngendlela yokulunga, anikholwanga nguye; kepha abathelisi nezifebe bakholwa nguye; kodwa nina, khona nikubona, aniguqukanga nakamuva, nize nikholwe nguye.” 21:32 Luk. 3:10.
					</seg>
					<seg id="b.MAT.21.33" type="verse">
						“Yizwani omunye umfanekiso. Kwakukhona umuntu, umninindlu, owatshala isivini, wasibiyela ngothango, wemba khona isikhamo, wakha isiqongo sokulinda, wasiqashisa kubalimi, waya kwelinye izwe.
					</seg>
					<seg id="b.MAT.21.34" type="verse">
						Kwathi sekusondele isikhathi sezithelo, wathuma izinceku zakhe kubalimi ukuba zithathe izithelo zakhe.
					</seg>
					<seg id="b.MAT.21.35" type="verse">
						“Abalimi bazibamba izinceku zakhe, enye bayishaya, enye bayibulala, enye bayikhanda ngamatshe.
					</seg>
					<seg id="b.MAT.21.36" type="verse">
						Waphinda wathuma ezinye izinceku eziningi kunezokuqala; benze njalo nakulezo.
					</seg>
					<seg id="b.MAT.21.37" type="verse">
						Ekugcineni wathuma kubo indodana yakhe, ethi: ‘Bayakuyazisa indodana yami.’
					</seg>
					<seg id="b.MAT.21.38" type="verse">
						“Kepha kwathi abalimi bebona indodana, bakhuluma bodwa, bathi: ‘Lo uyindlalifa; wozani siyibulale, sidle ifa layo.’
					</seg>
					<seg id="b.MAT.21.39" type="verse">
						Base beyibamba, bayiphonsa ngaphandle kwesivini, bayibulala.
					</seg>
					<seg id="b.MAT.21.40" type="verse">
						“Pho-ke, mhla kufika umninisivini, uzakubenze njani labo balimi na?”
					</seg>
					<seg id="b.MAT.21.41" type="verse">
						Bathi kuye: “Uzakubabhubhisa kabi labo ababi, isivini sakhe sinikwe abanye abalimi abayakumnika izithelo ngezikhathi zazo.”
					</seg>
					<seg id="b.MAT.21.42" type="verse">
						UJesu wathi kubo: “Anizange nifunde yini emibhalweni ukuthi: “ ‘Itshe abalinqabayo abakhi lona laba yinhloko yegumbi; lona lavela eNkosini; liyisimangaliso emehlweni ethu,’ na?
					</seg>
					<seg id="b.MAT.21.43" type="verse">
						“Ngalokho ngithi kini: Niyakwamukwa umbuso kaNkulunkulu, uphiwe isizwe esiyakuveza izithelo zawo.
					</seg>
					<seg id="b.MAT.21.44" type="verse">
						Owayo phezu kwaleli tshe uyakuphohlozwa; kepha yilowo nalowo eliyakuwela phezu kwakhe liyakumcolisa.”
					</seg>
					<seg id="b.MAT.21.45" type="verse">
						Abapristi abakhulu nabaFarisi beyizwa imifanekiso yakhe bazi ukuthi ukhuluma ngabo.
					</seg>
					<seg id="b.MAT.21.46" type="verse">
						Base befuna ukumbamba; kepha bazesaba izixuku, ngokuba zazithi ungumprofethi.
					</seg>
				</div>
				<div id="b.MAT.22" type="chapter">
					<seg id="b.MAT.22.1" type="verse">
						UJesu wathatha wakhuluma futhi kubo ngemifanekiso, wathi:
					</seg>
					<seg id="b.MAT.22.2" type="verse">
						“Umbuso wezulu ufaniswa nomuntu oyinkosi, owenzela indodana yakhe umshado.
					</seg>
					<seg id="b.MAT.22.3" type="verse">
						Wathuma izinceku zakhe ukubiza abamenyiweyo emshadweni; kepha abavumanga ukuza.
					</seg>
					<seg id="b.MAT.22.4" type="verse">
						“Waphinda wathuma ezinye izinceku, wathi: ‘Shonini kwabamenyiweyo ukuthi: Bhekani, sengilungisile ukudla kwami; izinkabi zami nokunonileyo sekuhlatshiwe; konke sekulungile, wozani emshadweni.’
					</seg>
					<seg id="b.MAT.22.5" type="verse">
						“Kepha badelela, bahamba; omunye waya ensimini yakhe, omunye waya entengweni yakhe.
					</seg>
					<seg id="b.MAT.22.6" type="verse">
						Abaseleyo babamba izinceku zakhe, baziphatha kabi, bazibulala.
					</seg>
					<seg id="b.MAT.22.7" type="verse">
						Kepha inkosi yathukuthela, yathuma amabutho ayo, yabulala labo babulali, yashisa umuzi wabo.
					</seg>
					<seg id="b.MAT.22.8" type="verse">
						“Khona yathi ezincekwini zayo: ‘Umshado usulungiselwe, kepha abamenyiweyo bebengafanele;
					</seg>
					<seg id="b.MAT.22.9" type="verse">
						ngakho-ke hambani niye ezinhlanganweni zezindlela, nibizele emshadweni bonke eningabafumana.’
					</seg>
					<seg id="b.MAT.22.10" type="verse">
						Lezo zinceku zaphuma, zaya ezindleleni, zabutha bonke ezabafumanayo, ababi nabahle; indlu yomshado yagcwala abahleziyo ekudleni.
					</seg>
					<seg id="b.MAT.22.11" type="verse">
						“Kuthe inkosi ingena ukubona abahleziyo ekudleni, yabona khona umuntu obengayembethe ingubo yomshado;
					</seg>
					<seg id="b.MAT.22.12" type="verse">
						yathi kuye: ‘Mngane, ungene kanjani lapha ungayembethe ingubo yomshado na?’ Kepha wathula.
					</seg>
					<seg id="b.MAT.22.13" type="verse">
						“Khona inkosi yathi ezincekwini: ‘Mbopheni izinyawo nezandla, nimphonse ebumnyameni obungaphandle; lapho kuyakuba khona ukukhala nokugedla amazinyo.’
					</seg>
					<seg id="b.MAT.22.14" type="verse">
						“Ngokuba baningi ababiziweyo, kepha bayingcosana abakhethiweyo.”
					</seg>
					<seg id="b.MAT.22.15" type="verse">
						Khona abaFarisi basuka, bacebisana ukuba bamhile ngezwi.
					</seg>
					<seg id="b.MAT.22.16" type="verse">
						Bathuma kuye abafundi babo kanye nabakaHerode, bathi: “Mfundisi, siyazi ukuthi uqinisile, ufundisa indlela kaNkulunkulu ngeqiniso; awukhathali ngamuntu, ngokuba awubheki ubuso babantu.
					</seg>
					<seg id="b.MAT.22.17" type="verse">
						Ngakho sitshele, uthini wena? Kuvunyelwe ukuthela kuKesari noma qha?”
					</seg>
					<seg id="b.MAT.22.18" type="verse">
						Kepha uJesu ebazi ububi babo wathi: “Bazenzisi, ningilingelani na?
					</seg>
					<seg id="b.MAT.22.19" type="verse">
						Ngitshengiseni imali yokuthela,” bamtshengisa udenariyu.
					</seg>
					<seg id="b.MAT.22.20" type="verse">
						Wayesethi kubo: “Ngokabani lo mfanekiso nalo mbhalo na?”
					</seg>
					<seg id="b.MAT.22.21" type="verse">
						Bathi: “NgokaKesari.” Khona wathi kubo: “Ngakho-ke nikani uKesari okukaKesari noNkulunkulu okukaNkulunkulu.”
					</seg>
					<seg id="b.MAT.22.22" type="verse">
						Sebezwile lokho bamangala, bamshiya, bamuka.
					</seg>
					<seg id="b.MAT.22.23" type="verse">
						Ngalolo suku kwafika kuye abaSadusi abathi akukho ukuvuka kwabafileyo, bambuza
					</seg>
					<seg id="b.MAT.22.24" type="verse">
						bathi: “Mfundisi, uMose wathi: ‘Uma umuntu efa engenabantwana, umfowabo kamngene umkakhe, amvusele umfowabo inzalo.’
					</seg>
					<seg id="b.MAT.22.25" type="verse">
						Kwakukhona-ke kithi izelamani eziyisikhombisa: owokuqala waganwa, wafa; engenanzalo washiya umkakhe kumfowabo.
					</seg>
					<seg id="b.MAT.22.26" type="verse">
						Kanjalo nowesibili nowesithathu, kwaze kwaba kowesikhombisa.
					</seg>
					<seg id="b.MAT.22.27" type="verse">
						Emva kwabo bonke wafa umfazi.
					</seg>
					<seg id="b.MAT.22.28" type="verse">
						Pho, ekuvukeni kwabafileyo uyakuba ngumkabani kwabayisikhombisa, lokhu bonke babe naye, na?”
					</seg>
					<seg id="b.MAT.22.29" type="verse">
						Kepha uJesu waphendula, wathi kubo: “Nidukile ningayazi imibhalo namandla kaNkulunkulu.
					</seg>
					<seg id="b.MAT.22.30" type="verse">
						Ngokuba ekuvukeni kwabafileyo abaganwa, abendiswa, kodwa banjengezingelosi ezulwini.
					</seg>
					<seg id="b.MAT.22.31" type="verse">
						Kepha maqondana nokuvuka kwabafileyo anifundanga yini okwakhulunywa kini nguNkulunkulu, ethi:
					</seg>
					<seg id="b.MAT.22.32" type="verse">
						‘Mina nginguNkulunkulu ka-Abrahama, noNkulunkulu ka-Isaka, noNkulunkulu kaJakobe,’ na? Akasiye uNkulunkulu wabafileyo kodwa owabaphilayo.”
					</seg>
					<seg id="b.MAT.22.33" type="verse">
						Kwathi izixuku zikuzwa lokho, zamangala ngokufundisa kwakhe.
					</seg>
					<seg id="b.MAT.22.34" type="verse">
						AbaFarisi sebezwile ukuthi uJesu ubathulisile abaSadusi, babuthana ndawonye.
					</seg>
					<seg id="b.MAT.22.35" type="verse">
						Omunye wabo, isazimthetho, wamlinga, wathi:
					</seg>
					<seg id="b.MAT.22.36" type="verse">
						“Mfundisi, ngumuphi umyalo omkhulu emthethweni na?”
					</seg>
					<seg id="b.MAT.22.37" type="verse">
						UJesu wathi kuye: “ ‘Woyithanda iNkosi uNkulunkulu wakho ngayo yonke inhliziyo yakho, nangawo wonke umphefumulo wakho, nangayo yonke ingqondo yakho.’
					</seg>
					<seg id="b.MAT.22.38" type="verse">
						Yilowo umyalo omkhulu nowokuqala.
					</seg>
					<seg id="b.MAT.22.39" type="verse">
						Owesibili ofana nawo uthi: ‘Wothanda umakhelwane wakho njengalokhu uzithanda wena.’
					</seg>
					<seg id="b.MAT.22.40" type="verse">
						Kuleyo miyalo emibili kubambelela umthetho wonke nabaprofethi.”
					</seg>
					<seg id="b.MAT.22.41" type="verse">
						Besabuthene abaFarisi, uJesu wababuza,
					</seg>
					<seg id="b.MAT.22.42" type="verse">
						wathi: “Nithini ngoKristu na? Uyindodana kabani na?” Bathi kuye: “EkaDavide.”
					</seg>
					<seg id="b.MAT.22.43" type="verse">
						Wathi kubo: “Pho, uDavide ngoMoya wambiza kanjani ngokuthi iNkosi, ethi:
					</seg>
					<seg id="b.MAT.22.44" type="verse">
						“ ‘INkosi yathi eNkosini yami: “Hlala ngakwesokunene sami, ngize ngibeke izitha zakho phansi kwezinyawo zakho.” ’
					</seg>
					<seg id="b.MAT.22.45" type="verse">
						“Ngakho-ke uma uDavide embiza ngokuthi iNkosi, uyindodana yakhe kanjani na?”
					</seg>
					<seg id="b.MAT.22.46" type="verse">
						Kwakungekho obengamphendula ngazwi; emva kwalolo suku akwabe kusabakho muntu onesibindi sokumbuza lutho.
					</seg>
				</div>
				<div id="b.MAT.23" type="chapter">
					<seg id="b.MAT.23.1" type="verse">
						Khona uJesu wakhuluma ezixukwini nakubafundi bakhe,
					</seg>
					<seg id="b.MAT.23.2" type="verse">
						wathi: “Ababhali nabaFarisi bahlezi esihlalweni sikaMose.
					</seg>
					<seg id="b.MAT.23.3" type="verse">
						Ngakho-ke konke abanitshela khona, kwenzeni, nikugcine, kodwa ningenzi njengemisebenzi yabo; ngokuba bayakhuluma, bangenzi;
					</seg>
					<seg id="b.MAT.23.4" type="verse">
						babopha imithwalo enzima, bayibeke emahlombe abantu; kepha bona abavumi ukuyifukula ngomunwe wabo.
					</seg>
					<seg id="b.MAT.23.5" type="verse">
						“Kepha imisebenzi yonke yabo bayenza ukuba babonwe ngabantu; amafilakteriyu abo bawenza abe banzi, bawenze abe makhulu amachopho.
					</seg>
					<seg id="b.MAT.23.6" type="verse">
						Bathanda izindawo ezingenhla ekudleni nezihlalo eziphambili emasinagogeni,
					</seg>
					<seg id="b.MAT.23.7" type="verse">
						nokubingelelwa ezigcawini, nokubizwa ngabantu ngokuthi ‘Rabi’.
					</seg>
					<seg id="b.MAT.23.8" type="verse">
						“Kepha nina maningabizwa ngokuthi ‘Rabi’; ngokuba munye umfundisi wenu, nina nonke ningabazalelwane.
					</seg>
					<seg id="b.MAT.23.9" type="verse">
						Ningabizi muntu emhlabeni ngokuthi uyihlo; ngokuba munye uyihlo, osezulwini.
					</seg>
					<seg id="b.MAT.23.10" type="verse">
						Futhi ningabizwa ngokuthi abaholi; ngokuba munye umholi wenu, uKristu.
					</seg>
					<seg id="b.MAT.23.11" type="verse">
						Kodwa omkhulu kini akabe yisikhonzi senu.
					</seg>
					<seg id="b.MAT.23.12" type="verse">
						Kepha yilowo nalowo oziphakamisayo uzakuthothiswa, nalowo ozithobayo uzakuphakanyiswa.
					</seg>
					<seg id="b.MAT.23.13" type="verse">
						“Maye kinina babhali nabaFarisi, bazenzisi, ngokuba nivalela abantu umbuso wezulu! Ngokuba aningeni nina, nabangenayo anibavumeli ukungena.
					</seg>
					<seg id="b.MAT.23.14" type="verse">
						Maye kinina babhali nabaFarisi, bazenzisi, ngokuba nidla izindlu zabafelokazi, nangokuzenzisa nenza imikhuleko emide! Ngalokho-ke niyakwamukeliswa ukulahlwa okukhulu.
					</seg>
					<seg id="b.MAT.23.15" type="verse">
						“Maye kinina babhali nabaFarisi, bazenzisi, ngokuba nihamba ulwandle nomhlaba ukuba nithole nokuba iproselite lilinye, lithi selaba njalo nilenze indodana yesihogo ngokuphindiwe kunani!
					</seg>
					<seg id="b.MAT.23.16" type="verse">
						“Maye kinina baholi abayizimpumputhe enithi: ‘Ofunga ithempeli akulutho, kodwa ofunga igolide lethempeli uzibophile!’
					</seg>
					<seg id="b.MAT.23.17" type="verse">
						Ziwula, zimpumputhe, ngokuba yikuphi okukhulu kunegolide nethempeli elingcwelisa igolide na?
					</seg>
					<seg id="b.MAT.23.18" type="verse">
						Futhi: ‘Yilowo ofunga i-altare akulutho, kodwa ofunga umnikelo ophezu kwalo uzibophile.’
					</seg>
					<seg id="b.MAT.23.19" type="verse">
						Zimpumputhe, yikuphi okukhulu kunomnikelo ne-altare elingcwelisa umnikelo na?
					</seg>
					<seg id="b.MAT.23.20" type="verse">
						Ngakho-ke ofunga i-altare ufunga lona nakho konke okuphezu kwalo.
					</seg>
					<seg id="b.MAT.23.21" type="verse">
						Nofunga ithempeli ufunga lona nohlezi kulo.
					</seg>
					<seg id="b.MAT.23.22" type="verse">
						Nofunga izulu ufunga isihlalo sobukhosi sikaNkulunkulu nohlezi phezu kwaso. 23:22 Math. 5:34.
					</seg>
					<seg id="b.MAT.23.23" type="verse">
						“Maye kinina babhali nabaFarisi, bazenzisi, ngokuba nithela okweshumi kwesinkuntshane, nokwentshungu, nokodonqa, niyeke okunzima komthetho: ukwahlulela nesihawu nokukholwa! Benimelwe ukwenza lokhu, ningakuyeki nalokho.
					</seg>
					<seg id="b.MAT.23.24" type="verse">
						Baholi abayizimpumputhe, nihluza insensane, niginge ikamela.
					</seg>
					<seg id="b.MAT.23.25" type="verse">
						“Maye kinina babhali nabaFarisi, bazensizi, ngokuba nihlambulula ingaphandle lenkezo nesitsha, kepha ngaphakathi kugcwele impango nokuhuheka!
					</seg>
					<seg id="b.MAT.23.26" type="verse">
						Mfarisi oyimpumputhe, hlanza kuqala ingaphakathi lenkezo, ukuze kuhlanzeke nengaphandle layo.
					</seg>
					<seg id="b.MAT.23.27" type="verse">
						“Maye kinina babhali nabaFarisi, bazenzisi, ngokuba nifana namaliba acakiweyo abonakala emahle ngaphandle, kanti ngaphakathi agcwele amathambo abafileyo nokungcola konke!
					</seg>
					<seg id="b.MAT.23.28" type="verse">
						Kanjalo nani ngaphandle nibonakala kubantu nilungile, kanti ngaphakathi nigcwele ukuzenzisa nobubi.
					</seg>
					<seg id="b.MAT.23.29" type="verse">
						“Maye kinina babhali nabaFarisi, bazenzisi, ngokuba nakha amaliba abaprofethi, nihlobisa amathuna abalungileyo!
					</seg>
					<seg id="b.MAT.23.30" type="verse">
						Nithi: ‘Uma sasikhona emihleni yawobaba, sasingayikuhlanganyela nabo egazini labaprofethi.’
					</seg>
					<seg id="b.MAT.23.31" type="verse">
						Kanjalo niyazifakazela nina ukuthi ningamadodana ababulala abaprofethi.
					</seg>
					<seg id="b.MAT.23.32" type="verse">
						Nani gcwalisani isilinganiso sawoyihlo.
					</seg>
					<seg id="b.MAT.23.33" type="verse">
						“Zinyoka, nzalo yamabululu, niyakukubalekela kanjani ukulahlwa kwasesihogweni na?
					</seg>
					<seg id="b.MAT.23.34" type="verse">
						Ngakho-ke, bhekani, mina ngithuma kini abaprofethi, nabahlakaniphileyo, nababhali; abanye kubo niyakubabulala, nibabethele; abanye niyakubashaya emasinagogeni enu, nibaxoshe imizi ngemizi
					</seg>
					<seg id="b.MAT.23.35" type="verse">
						ukuba kufike phezu kwenu igazi lonke elilungileyo elachithwa emhlabeni, kusukela egazini lika-Abela olungileyo kuze kube segazini likaZakariya indodana kaBarakiya enambulala phakathi kwethempeli ne-altare.
					</seg>
					<seg id="b.MAT.23.36" type="verse">
						Ngiqinisile ngithi kini: Konke lokhu kuyakufika phezu kwalesi sizukulwane.
					</seg>
					<seg id="b.MAT.23.37" type="verse">
						“Jerusalema, Jerusalema, wena obulala abaprofethi nokhanda ngamatshe abathunyelwe kuwe, kukangaki ngithanda ukubuthela ndawonye abantwana bakho njengesikhukukazi sibuthela amazinyane aso phansi kwamaphiko aso, kepha anivumanga.
					</seg>
					<seg id="b.MAT.23.38" type="verse">
						Bhekani, indlu yenu isisala nani.
					</seg>
					<seg id="b.MAT.23.39" type="verse">
						Ngokuba ngithi kini: Anisayikungibona nize nithi: ‘Ubusisiwe ozayo egameni leNkosi.’ ”
					</seg>
				</div>
				<div id="b.MAT.24" type="chapter">
					<seg id="b.MAT.24.1" type="verse">
						Kuthe uJesu ephuma ethempelini, emuka, kwasondela abafundi bakhe ukumtshengisa izakhiwo zethempeli.
					</seg>
					<seg id="b.MAT.24.2" type="verse">
						Waphendula, wathi kubo: “Anikuboni konke lokhu na? Ngiqinisile ngithi kini: Akuyikushiywa lapha itshe phezu kwetshe elingayikudilizelwa phansi.”
					</seg>
					<seg id="b.MAT.24.3" type="verse">
						Esahlezi eNtabeni Yeminqumo, abafundi beza kuye bebodwa, bathi: “Sitshele ukuthi lokhu kuyakuba nini, nesibonakaliso sokuza kwakho nesokuphela kwezwe siyakuba yini na?”
					</seg>
					<seg id="b.MAT.24.4" type="verse">
						UJesu waphendula, wathi kubo: “Qaphelani ningadukiswa muntu.
					</seg>
					<seg id="b.MAT.24.5" type="verse">
						Ngokuba kuyakuza abaningi ngegama lami, bathi: ‘Mina nginguKristu,’ badukise abaningi.
					</seg>
					<seg id="b.MAT.24.6" type="verse">
						Niyakuzwa izimpi namahemuhemu ezimpi. Bhekani ningethuki, ngokuba kumelwe ukuba kwenzeke, kepha ukuphela koba kungakafiki.
					</seg>
					<seg id="b.MAT.24.7" type="verse">
						Ngokuba isizwe siyakuvukela isizwe, nombuso uvukele umbuso, kube khona indlala nokuzamazama komhlaba izindawo ngezindawo.
					</seg>
					<seg id="b.MAT.24.8" type="verse">
						Kepha konke lokho kungukuqala kwemihelo.
					</seg>
					<seg id="b.MAT.24.9" type="verse">
						“Lapho-ke bayakunikhaphela osizini, banibulale; niyakuzondwa yizizwe zonke ngenxa yegama lami.
					</seg>
					<seg id="b.MAT.24.10" type="verse">
						Khona-ke abaningi bayakukhubeka, bakhaphelane, bazondane.
					</seg>
					<seg id="b.MAT.24.11" type="verse">
						Kuyakuvela abaprofethi bamanga abaningi, badukise abaningi.
					</seg>
					<seg id="b.MAT.24.12" type="verse">
						Ngenxa yokwanda kokubi kuzakuphola uthando lwabaningi.
					</seg>
					<seg id="b.MAT.24.13" type="verse">
						Kodwa okhuthazelayo kuze kube sekupheleni nguyena oyakusindiswa.
					</seg>
					<seg id="b.MAT.24.14" type="verse">
						Leli vangeli lombuso liyakushunyayelwa ezweni lonke, kube ngubufakazi ezizweni zonke, andukuba kufike ukuphela.
					</seg>
					<seg id="b.MAT.24.15" type="verse">
						“Ngakho-ke nxa nibona amanyala encithakalo ashiwo nguDaniyeli umprofethi emi endaweni engcwele — ofundayo makaqaphele
					</seg>
					<seg id="b.MAT.24.16" type="verse">
						khona abaseJudiya mababalekele ezintabeni,
					</seg>
					<seg id="b.MAT.24.17" type="verse">
						ophezu kwendlu angehli ukuyothatha okusendlini yakhe,
					</seg>
					<seg id="b.MAT.24.18" type="verse">
						osensimini angabuyeli emuva ukuyothatha ingubo yakhe.
					</seg>
					<seg id="b.MAT.24.19" type="verse">
						Kepha maye kwabakhulelweyo nabancelisayo ngalezo zinsuku!
					</seg>
					<seg id="b.MAT.24.20" type="verse">
						Khulekani ukuba ukubaleka kwenu kungabi sebusika nangesabatha.
					</seg>
					<seg id="b.MAT.24.21" type="verse">
						Ngokuba lapho kuyakuba khona usizi olukhulu olungazange lube khona kwasekuqaleni kwezwe kuze kube manje nolungasayikuba khona.
					</seg>
					<seg id="b.MAT.24.22" type="verse">
						Uma lezo zinsuku zingafinyezwanga, bekungesindiswe muntu; kepha ngenxa yabakhethiweyo lezo zinsuku ziyakufinyezwa.
					</seg>
					<seg id="b.MAT.24.23" type="verse">
						Khona uma umuntu ethi kini: ‘Bhekani, nangu uKristu,’ noma: ‘Nanguya,’ ningakholwa.
					</seg>
					<seg id="b.MAT.24.24" type="verse">
						Ngokuba kuyakuvela okristu bamanga nabaprofethi bamanga, baveze izibonakaliso ezinkulu nezimangaliso, ukuze kudukiswe nabakhethiweyo, uma kungenzeka.
					</seg>
					<seg id="b.MAT.24.25" type="verse">
						Bhekani, senginitshelile ngaphambili.
					</seg>
					<seg id="b.MAT.24.26" type="verse">
						“Ngakho-ke uma bethi kini: ‘Bhekani, usehlane,’ ningaphumi; noma bethi: ‘Bhekani, usendlini,’ ningakholwa;
					</seg>
					<seg id="b.MAT.24.27" type="verse">
						ngokuba njengonyazi luphuma empumalanga, lubonakale kuze kube sentshonalanga, kuyakuba njalo ukufika kweNdodana yomuntu.
					</seg>
					<seg id="b.MAT.24.28" type="verse">
						Nomaphi lapho kukhona isidumbu, kulapho amanqe eyakubuthana khona.
					</seg>
					<seg id="b.MAT.24.29" type="verse">
						“Kepha masinyane emva kosizi lwalezo zinsuku “ ‘ilanga liyakufiphazwa, nenyanga ayiyikukhanya, nezinkanyezi ziyakuwa ezulwini, namandla ezulu ayakuzanyazanyiswa.’
					</seg>
					<seg id="b.MAT.24.30" type="verse">
						“Khona kuyakubonakala ezulwini isibonakaliso seNdodana yomuntu, bese zikhala izizwe zonke zomhlaba, zibone iNdodana yomuntu iza emafwini ezulu, inamandla nenkazimulo enkulu.
					</seg>
					<seg id="b.MAT.24.31" type="verse">
						Iyakuthuma izingelosi zayo ngokukhala okukhulu kwecilongo, ziqoqe abakhethiweyo bayo emimoyeni yomine, kusukela emkhawulweni omunye wezulu kuze kube komunye.
					</seg>
					<seg id="b.MAT.24.32" type="verse">
						“Fundani umfanekiso emkhiwaneni; nxa igatsha lawo selithamba, lihlume amaqabunga, niyazi ukuthi ihlobo seliseduze.
					</seg>
					<seg id="b.MAT.24.33" type="verse">
						Kanjalo nani, nxa nibona konke lokhu, yazini ukuthi iseduze ngasemnyango.
					</seg>
					<seg id="b.MAT.24.34" type="verse">
						Ngiqinisile ngithi kini: Lesi sizukulwane asiyikudlula kungakenzeki konke lokhu.
					</seg>
					<seg id="b.MAT.24.35" type="verse">
						Kuyakudlula izulu nomhlaba, kepha amazwi ami awasoze adlula.
					</seg>
					<seg id="b.MAT.24.36" type="verse">
						“Kepha lolo suku nalelo hora akakho owazi lutho ngalo nazingelosi zasezulwini, naNdodana, nguBaba kuphela.
					</seg>
					<seg id="b.MAT.24.37" type="verse">
						Ngokuba njengasemihleni kaNowa, kuyakuba njalo ukufika kweNdodana yomuntu.
					</seg>
					<seg id="b.MAT.24.38" type="verse">
						Ngokuba njengasezinsukwini lezo ezandulela uzamcolo babedla, bephuza, beganwa, bendiswa, kwaze kwafika usuku uNowa angena ngalo emkhunjini,
					</seg>
					<seg id="b.MAT.24.39" type="verse">
						abazanga kwaze kwafika uzamcolo wabakhukhula bonke, kuyakuba njalo ukufika kweNdodana yomuntu.
					</seg>
					<seg id="b.MAT.24.40" type="verse">
						Khona-ke kuyakuba khona ababili ensimini, omunye athathwe, omunye ashiywe;
					</seg>
					<seg id="b.MAT.24.41" type="verse">
						ababili boba besila etsheni, omunye athathwe, omunye ashiywe.
					</seg>
					<seg id="b.MAT.24.42" type="verse">
						“Ngakho-ke lindani, ngokuba anazi ukuthi iNkosi yenu iyakufika ngaluphi usuku.
					</seg>
					<seg id="b.MAT.24.43" type="verse">
						Kepha anokwazi lokhu ukuthi, uma umninindlu ebewazi umlindo isela eliyakufika ngawo, ubeyakulinda, angavumi ukuba indlu yakhe ifohlwe.
					</seg>
					<seg id="b.MAT.24.44" type="verse">
						Ngalokho nani hlalani nilungele, ngokuba iNdodana yomuntu iyakufika ngesikhathi eningasicabangiyo.
					</seg>
					<seg id="b.MAT.24.45" type="verse">
						“Pho, ngubani oyinceku ethembekileyo neqondayo, inkosi yayo eyimisile phezu kwabendlu yayo ukuba ibanike ukudla ngesikhathi sakho na?
					</seg>
					<seg id="b.MAT.24.46" type="verse">
						Ibusisiwe leyo nceku, okuyakuthi kufika inkosi yayo, iyifumane yenze njalo.
					</seg>
					<seg id="b.MAT.24.47" type="verse">
						Ngiqinisile ngithi kini: Iyakuyimisa phezu kwakho konke enakho.
					</seg>
					<seg id="b.MAT.24.48" type="verse">
						Kodwa uma leyo nceku embi ithi enhliziyweni yayo: ‘Inkosi yami ilibele,’
					</seg>
					<seg id="b.MAT.24.49" type="verse">
						iqale ukushaya izinceku ezikanye nayo, idle, iphuze nezidakwa,
					</seg>
					<seg id="b.MAT.24.50" type="verse">
						inkosi yaleyo nceku iyakufika ngosuku engayibhekile ngalo nangehora engalaziyo,
					</seg>
					<seg id="b.MAT.24.51" type="verse">
						iyinqamule kabili, iyimisele isabelo sayo kanye nabazenzisi; kuyakuba khona lapho ukukhala nokugedla amazinyo.
					</seg>
				</div>
				<div id="b.MAT.25" type="chapter">
					<seg id="b.MAT.25.1" type="verse">
						“Khona umbuso wezulu uzakufaniswa nezintombi eziyishumi ezathatha izibani zazo, zaphuma ukuyohlangabeza umyeni.
					</seg>
					<seg id="b.MAT.25.2" type="verse">
						Kepha eziyisihlanu kuzo zaziyiziwula, neziyisihlanu zazihlakaniphile.
					</seg>
					<seg id="b.MAT.25.3" type="verse">
						Ngokuba eziyiziwula zithatha izibani kaziwaphathanga amafutha.
					</seg>
					<seg id="b.MAT.25.4" type="verse">
						Kodwa ezihlakaniphileyo zaphatha amafutha ezitsheni kanye nezibani zazo.
					</seg>
					<seg id="b.MAT.25.5" type="verse">
						Umyeni esalibele, zozela zonke, zalala.
					</seg>
					<seg id="b.MAT.25.6" type="verse">
						“Kepha phakathi kobusuku kwamenyezwa ukuthi: ‘Nangu umyeni; phumani niye kumhlangabeza!’
					</seg>
					<seg id="b.MAT.25.7" type="verse">
						“Khona zavuka lezo zintombi zonke, zalungisa izibani zazo.
					</seg>
					<seg id="b.MAT.25.8" type="verse">
						Eziyiziwula zase zithi kwezihlakaniphileyo: ‘Sipheni amafutha kwawenu, ngokuba izibani zethu ziyacima.’
					</seg>
					<seg id="b.MAT.25.9" type="verse">
						“Kepha ezihlakaniphileyo zaphendula zathi: ‘Qha, funa angasaneli thina nani. Okungcono hambani niye kwabathengisayo, nizithengele.’
					</seg>
					<seg id="b.MAT.25.10" type="verse">
						“Zisaya kuthenga, wafika umyeni. Ezazilungele zangena naye emshadweni; kwavalwa emnyango.
					</seg>
					<seg id="b.MAT.25.11" type="verse">
						“Ngasemuva zafika nezinye izintombi, zathi: ‘Nkosi, nkosi, sivulele.’
					</seg>
					<seg id="b.MAT.25.12" type="verse">
						“Kepha waphendula wathi: ‘Ngiqinisile ngithi kini: Anginazi.’
					</seg>
					<seg id="b.MAT.25.13" type="verse">
						“Ngakho lindani, ngokuba anilwazi usuku nehora.
					</seg>
					<seg id="b.MAT.25.14" type="verse">
						“Ngokuba kunjengomuntu owathi eyakuhambela kwelinye izwe wabiza izinceku zakhe, wazinika impahla yakhe;
					</seg>
					<seg id="b.MAT.25.15" type="verse">
						enye wayinika amatalenta ayisihlanu, enye aba mabili, enye laba linye, kwaba yileyo naleyo njengamandla ayo; wamuka-ke.
					</seg>
					<seg id="b.MAT.25.16" type="verse">
						Lowo obamukele amatalenta ayisihlanu wahamba masinyane, wasebenza ngawo, wazuza amanye ayisihlanu.
					</seg>
					<seg id="b.MAT.25.17" type="verse">
						Kanjalo obamukele amabili wazuza amanye amabili.
					</seg>
					<seg id="b.MAT.25.18" type="verse">
						Kepha obamukele lalinye waya wemba emhlabathini, wayifihla imali yenkosi yakhe.
					</seg>
					<seg id="b.MAT.25.19" type="verse">
						“Kepha emva kwesikhathi eside yafika inkosi yalezo zinceku, yalandisana nazo.
					</seg>
					<seg id="b.MAT.25.20" type="verse">
						Weza obamukele amatalenta ayisihlanu, waletha amanye amatalenta ayisihlanu, wathi: ‘Nkosi, wanginika amatalenta ayisihlanu; bheka, ngizuze amanye amatalenta ayisihlanu.’
					</seg>
					<seg id="b.MAT.25.21" type="verse">
						“Inkosi yakhe yathi kuye: ‘Kuhle, nceku enhle nethembekileyo, uthembekile ezintweni eziyingcosana; ngizakukubeka phezu kokuningi; ngena ekuthokozeni kwenkosi yakho.’
					</seg>
					<seg id="b.MAT.25.22" type="verse">
						“Weza nobamukele amatalenta amabili, wathi: ‘Nkosi, wanginika amatalenta amabili; bheka, ngizuze amanye amatalenta amabili.’
					</seg>
					<seg id="b.MAT.25.23" type="verse">
						“Inkosi yakhe yathi kuye: ‘Kuhle, nceku enhle nethembekileyo, uthembekile ezintweni eziyingcosana; ngizakukubeka phezu kokuningi; ngena ekuthokozeni kwenkosi yakho.’
					</seg>
					<seg id="b.MAT.25.24" type="verse">
						“Kepha weza nobamukele italenta lalinye, wathi: ‘Nkosi, bengikwazi ukuthi ungumuntu olukhuni; uvuna lapho ungahlwanyelanga khona, ubutha lapho ungafazanga khona;
					</seg>
					<seg id="b.MAT.25.25" type="verse">
						ngesaba, ngaya ngalithukusa emhlabathini italenta lakho; bheka, nakhu okwakho.’
					</seg>
					<seg id="b.MAT.25.26" type="verse">
						“Kepha inkosi yakhe yaphendula, yathi kuye: ‘Nceku embi nevilaphayo, ubukwazi ukuthi ngivuna lapha ngingahlwanyelanga khona, ngibutha lapha ngingafazanga khona, na?
					</seg>
					<seg id="b.MAT.25.27" type="verse">
						Ngakho wawumelwe ukubeka imali yami kwabebhange, mina-ke ekufikeni kwami ngabe ngitholile okwami kanye nenzalo.
					</seg>
					<seg id="b.MAT.25.28" type="verse">
						“ ‘Ngakho mamukeni italenta, nilinike onamatalenta ayishumi.
					</seg>
					<seg id="b.MAT.25.29" type="verse">
						Ngokuba yilowo nalowo onakho uyakuphiwa, avame; kepha ongenakho uyakwamukwa nalokho anakho.
					</seg>
					<seg id="b.MAT.25.30" type="verse">
						Leyo nceku engasiziyo yiphonseni ebumnyameni obungaphandle; lapho kuyakuba khona ukukhala ngokugedla amazinyo.’
					</seg>
					<seg id="b.MAT.25.31" type="verse">
						“Kepha nxa iNdodana yomuntu iza ngenkazimulo yayo nezingelosi zonke ezingcwele kanye nayo, khona izakuhlala esihlalweni sayo senkazimulo;
					</seg>
					<seg id="b.MAT.25.32" type="verse">
						kuzakubuthelwa phambi kwayo izizwe zonke, ibahlukanise abanye kwabanye, njengomalusi ahlukanisa izimvu nezimbuzi,
					</seg>
					<seg id="b.MAT.25.33" type="verse">
						imise izimvu ngakwesokunene sayo kepha izimbuzi ngakwesokhohlo.
					</seg>
					<seg id="b.MAT.25.34" type="verse">
						“Khona iNkosi izakuthi kwabangakwesokunene sayo: ‘Zanini nina enibusisiwe nguBaba, nidle ifa lombuso eniwulungiselweyo selokhu kwasekelwa umhlaba.
					</seg>
					<seg id="b.MAT.25.35" type="verse">
						Ngokuba ngangilambile, nangipha ukudla; ngangomile, nangiphuzisa; ngangingumfokazi, nangingenisa;
					</seg>
					<seg id="b.MAT.25.36" type="verse">
						ngihamba ze nangembathisa; ngangigula, nangihamba; ngangisetilongweni, neza kimi.’
					</seg>
					<seg id="b.MAT.25.37" type="verse">
						“Khona bayakuyiphendula abalungileyo ngokuthi: ‘Nkosi, sakubona nini ulambile sakupha ukudla, noma womile sakuphuzisa, na?
					</seg>
					<seg id="b.MAT.25.38" type="verse">
						Sakubona nini ungumfokazi sakungenisa, noma uhamba ze sakwembathisa, na?
					</seg>
					<seg id="b.MAT.25.39" type="verse">
						Sakubona nini ugula, noma usetilongweni, seza kuwe, na?’
					</seg>
					<seg id="b.MAT.25.40" type="verse">
						“Isiyakuphendula iNkosi, ithi kubo: ‘Ngiqinisile ngithi kini, njengokuba nikwenzile komunye walaba bafowethu abancane, nikwenzile kimi.’
					</seg>
					<seg id="b.MAT.25.41" type="verse">
						“Khona iyakuthi kwabangakwesokhohlo: ‘Dedani kimi nina baqalekisiweyo, niye emlilweni ophakade olungiselwe uSathane nezingelosi zakhe.
					</seg>
					<seg id="b.MAT.25.42" type="verse">
						Ngokuba ngangilambile, aningiphanga ukudla; ngangomile, aningiphuzisanga;
					</seg>
					<seg id="b.MAT.25.43" type="verse">
						ngangingumfokazi, aningingenisanga; ngihamba ze aningembathisanga; ngigula, ngisetilongweni, aningihambanga.’
					</seg>
					<seg id="b.MAT.25.44" type="verse">
						“Khona bayakuphendula nabo, bathi: ‘Nkosi, sakubona nini ulambile, noma womile, noma ungumfokazi, noma uhamba ze, noma ugula, noma usetilongweni, singakukhonzanga, na?’
					</seg>
					<seg id="b.MAT.25.45" type="verse">
						“Khona iyakubaphendula ithi: ‘Ngiqinisile ngithi kini: Lokho eningakwenzanga komunye walaba abancinyane anikwenzanga nakimi.’
					</seg>
					<seg id="b.MAT.25.46" type="verse">
						“Laba bayakumuka, baye ekujezisweni okuphakade, kodwa abalungileyo baye ekuphileni okuphakade.”
					</seg>
				</div>
				<div id="b.MAT.26" type="chapter">
					<seg id="b.MAT.26.1" type="verse">
						Kwathi uJesu eseqedile onke lawo mazwi, wathi kubafundi bakhe:
					</seg>
					<seg id="b.MAT.26.2" type="verse">
						“Niyazi ukuthi emva kwezinsuku ezimbili kuyiPhasika; iNdodana yomuntu izakukhashelwa ukuba ibethelwe esiphambanweni.”
					</seg>
					<seg id="b.MAT.26.3" type="verse">
						Khona kwabuthana abapristi abakhulu namalunga esizwe egcekeni lompristi omkhulu othiwa uKayafase.
					</seg>
					<seg id="b.MAT.26.4" type="verse">
						Bacebisana ukuba bambambe uJesu ngobuqili, bambulale.
					</seg>
					<seg id="b.MAT.26.5" type="verse">
						Kepha bathi: “Makungabi ngomkhosi, funa kube khona isiyaluyalu esizweni.”
					</seg>
					<seg id="b.MAT.26.6" type="verse">
						Kuthe uJesu eseBethaniya endlini kaSimoni owayenochoko,
					</seg>
					<seg id="b.MAT.26.7" type="verse">
						kwafika kuye owesifazane ephethe umfuma we-alabaste wamafutha anenani elikhulu, wawathela ekhanda lakhe ehlezi ekudleni.
					</seg>
					<seg id="b.MAT.26.8" type="verse">
						Kepha abafundi bakhe bebona lokho bathukuthela, bathi: “Kwenzelwani lokho kuchitha na?
					</seg>
					<seg id="b.MAT.26.9" type="verse">
						Ngokuba lokho nga kuthengisiwe ngokukhulu, kwaphiwa abampofu.”
					</seg>
					<seg id="b.MAT.26.10" type="verse">
						Kepha uJesu ekwazi lokho wathi kubo: “Nimhluphelani owesifazane na? Ngokuba usebenzile umsebenzi omuhle kimi;
					</seg>
					<seg id="b.MAT.26.11" type="verse">
						ngokuba abampofu ninabo njalo, kepha mina aninami njalo.
					</seg>
					<seg id="b.MAT.26.12" type="verse">
						Ngokuba lapho ethela lawo mafutha emzimbeni wami, ukwenzele ukungilungisela ukumbelwa.
					</seg>
					<seg id="b.MAT.26.13" type="verse">
						Ngiqinisile ngithi kini: Nomaphi lapho liyakushunyayelwa khona leli vangeli ezweni lonke, kuyakukhulunywa nangalokho akwenzileyo, kube yisikhumbuzo ngaye.”
					</seg>
					<seg id="b.MAT.26.14" type="verse">
						Khona kwasuka omunye wabayishumi nambili othiwa uJuda Iskariyothe, waya kubapristi abakhulu,
					</seg>
					<seg id="b.MAT.26.15" type="verse">
						wathi: “Niyakunginikani, ngimkhaphele kini, na?” Base bemnika izinhlamvu zesiliva ezingamashumi amathathu.
					</seg>
					<seg id="b.MAT.26.16" type="verse">
						Kusukela lapho wafuna ithuba lokumkhaphela.
					</seg>
					<seg id="b.MAT.26.17" type="verse">
						Kepha ngosuku lokuqala lwesinkwa esingenamvubelo abafundi beza kuJesu, bathi: “Uthanda ukuba sikulungiselephi ukuba udle iphasika na?”
					</seg>
					<seg id="b.MAT.26.18" type="verse">
						Wathi: “Hambani niye emzini kumuntu othile, nithi kuye: ‘Uthi uMfundisi: Isikhathi sami siseduze; ngizakwenza iphasika kwakho kanye nabafundi bami.’ ”
					</seg>
					<seg id="b.MAT.26.19" type="verse">
						Abafundi benza-ke njengokuba uJesu ebayalile; balungisa iphasika.
					</seg>
					<seg id="b.MAT.26.20" type="verse">
						Kwathi sekuhlwile, wayehlezi ekudleni nabafundi abayishumi nambili.
					</seg>
					<seg id="b.MAT.26.21" type="verse">
						Besadla, wathi: “Ngiqinisile ngithi kini: Omunye kini uzakungikhaphela.”
					</seg>
					<seg id="b.MAT.26.22" type="verse">
						Badabuka kakhulu, baqala ukusho kuye, kwaba yilowo, nalowo, ukuthi: “Kungaba yimi, Nkosi, na?”
					</seg>
					<seg id="b.MAT.26.23" type="verse">
						Kepha waphendula wathi: “Ofake isandla kanye nami esitsheni nguyena ozakungikhaphela.
					</seg>
					<seg id="b.MAT.26.24" type="verse">
						INdodana yomuntu iyamuka kambe njengokulotshiwe ngayo, kepha maye kulowo muntu iNdodana yomuntu ekhashelwa ngaye! Nga kukuhle kulowo muntu ukuba kazalwanga.”
					</seg>
					<seg id="b.MAT.26.25" type="verse">
						Wayesephendula uJuda omkhaphelayo, wathi: “Kungaba yimi, Rabi, na?” Wathi kuye: “Usho khona.”
					</seg>
					<seg id="b.MAT.26.26" type="verse">
						Besadla, uJesu wathabatha isinkwa, wasibusisa, wasihlephula, wanika abafundi bakhe, wathi: “Thabathani nidle; lokhu kungumzimba wami.”
					</seg>
					<seg id="b.MAT.26.27" type="verse">
						Wayesethabatha isitsha, wabonga, wabanika, wathi: “Phuzani nonke kuso;
					</seg>
					<seg id="b.MAT.26.28" type="verse">
						ngokuba lokhu kuyigazi lami lesivumelwano elithululwa ngenxa yabaningi kukho ukuthethelelwa kwezono.
					</seg>
					<seg id="b.MAT.26.29" type="verse">
						Kepha ngithi kini: Kusukela manje angisayikuphuza kulesi sithelo somvini, kuze kufike lolo suku engiyakusiphuza ngalo nani sisisha embusweni kaBaba.”
					</seg>
					<seg id="b.MAT.26.30" type="verse">
						Kwathi sebehlabelele igama lokubonga, baphuma, baya eNtabeni Yeminqumo.
					</seg>
					<seg id="b.MAT.26.31" type="verse">
						Khona uJesu wathi kubo: “Nina nonke nizakukhubeka ngami ngalobu busuku, ngokuba kulotshiwe ukuthi: ‘Ngiyakushaya umalusi, izimvu zomhlambi zihlakazeke’;
					</seg>
					<seg id="b.MAT.26.32" type="verse">
						kodwa emva kokuvuswa kwami ngiyakunandulela ukuya eGalile.”
					</seg>
					<seg id="b.MAT.26.33" type="verse">
						UPetru waphendula, wathi kuye: “Noma bonke beyakukhubeka ngawe, mina angisoze ngakhubeka.”
					</seg>
					<seg id="b.MAT.26.34" type="verse">
						UJesu wathi kuye: “Ngiqinisile ngithi kuwe: Ngalobu busuku, lingakakhali iqhude, uzakungiphika kathathu.”
					</seg>
					<seg id="b.MAT.26.35" type="verse">
						UPetru wayesethi kuye: “Noma ngingaze ngife nawe, angisoze ngakuphika.” Basho njalo nabafundi bonke.
					</seg>
					<seg id="b.MAT.26.36" type="verse">
						Khona uJesu wafika nabo endaweni ethiwa iGetsemane, wathi kubafundi: “Hlalani lapha, ngisaya kukhuleka laphaya.”
					</seg>
					<seg id="b.MAT.26.37" type="verse">
						Wathatha uPetru namadodana amabili kaZebedewu, waqala ukuba nomunyu nosizi.
					</seg>
					<seg id="b.MAT.26.38" type="verse">
						Khona wathi kubo: “Umphefumulo wami ulusizi kakhulu kuze kube sekufeni; hlalani lapha, nilinde kanye nami.”
					</seg>
					<seg id="b.MAT.26.39" type="verse">
						Waqhubeka ingcosana, wawa ngobuso bakhe, wakhuleka wathi: “Baba, uma kungenzeka, akudlule kimi lesi sitsha; nokho kungabi njengokuba ngithanda mina, kodwa njengokuba uthanda wena.”
					</seg>
					<seg id="b.MAT.26.40" type="verse">
						Wayeseza kubafundi, wabafumana belele; wathi kuPetru: “Kanti beningelinde nami ihora libe linye na?
					</seg>
					<seg id="b.MAT.26.41" type="verse">
						Lindani, nikhuleke ukuba ningangeni ekulingweni; umoya uyavuma, kepha inyama ibuthakathaka.”
					</seg>
					<seg id="b.MAT.26.42" type="verse">
						Wabuye waya ngokwesibili, wakhuleka wathi: “Baba, uma lesi sitsha singedlule kimi ngingasiphuzanga, mayenziwe intando yakho.”
					</seg>
					<seg id="b.MAT.26.43" type="verse">
						Esebuya futhi wabafumana belele, ngokuba amehlo abo ayenzima.
					</seg>
					<seg id="b.MAT.26.44" type="verse">
						Wabuye wabashiya, waya wakhuleka ngokwesithathu esho futhi lona lelo zwi.
					</seg>
					<seg id="b.MAT.26.45" type="verse">
						Khona wafika kubafundi, wathi kubo: “Nisalele namanje niphumula; bhekani, ihora selisondele, iNdodana yomuntu isiyakhashelwa ezandleni zezoni.
					</seg>
					<seg id="b.MAT.26.46" type="verse">
						Sukumani sihambe; bhekani, ongikhaphelayo usesondele.”
					</seg>
					<seg id="b.MAT.26.47" type="verse">
						Esakhuluma, bheka, kwafika uJuda, omunye wabayishumi nambili, enesixuku esikhulu sinezinkemba nezinduku, sivela kubapristi abakhulu namalunga esizwe.
					</seg>
					<seg id="b.MAT.26.48" type="verse">
						Kepha omkhaphelayo wayebanike isiboniso sokuthi: “Lowo engiyakumanga nguye; mbambeni yena.”
					</seg>
					<seg id="b.MAT.26.49" type="verse">
						Wafika masinyane kuJesu, wathi: “E Rabi!” Wamanga.
					</seg>
					<seg id="b.MAT.26.50" type="verse">
						UJesu wayesethi kuye: “Mngane, ubabeleni na?” Khona basondela, babeka izandla kuJesu, bambamba.
					</seg>
					<seg id="b.MAT.26.51" type="verse">
						Bheka, omunye kwababe noJesu welula isandla, wahosha inkemba yakhe, wayigenca inceku yompristi omkhulu, wayinquma indlebe.
					</seg>
					<seg id="b.MAT.26.52" type="verse">
						UJesu wayesethi kuye: “Buyisela inkemba yakho endaweni yayo, ngokuba bonke abaphatha inkemba bayakubhubha ngenkemba.
					</seg>
					<seg id="b.MAT.26.53" type="verse">
						Ingabe uthi ngingecele kuBaba angithumele manje amalegiyona ezingelosi adlula ishumi nambili na?
					</seg>
					<seg id="b.MAT.26.54" type="verse">
						Pho-ke ingagcwaliseka kanjani imibhalo yokuthi kumelwe ukuba kube njalo na?”
					</seg>
					<seg id="b.MAT.26.55" type="verse">
						Ngaleso sikhathi uJesu wathi ezixukwini: “Niphumile kungathi nize kumphangi, niphethe izinkemba nezinduku ukungibamba, na? Bengihlezi ethempelini imihla ngemihla ngifundisa, anangibamba.
					</seg>
					<seg id="b.MAT.26.56" type="verse">
						Kepha konke lokho kwenzekile ukuba kugcwaliseke imibhalo yabaprofethi.” Khona bonke abafundi bamshiya, babaleka.
					</seg>
					<seg id="b.MAT.26.57" type="verse">
						Ababembambile uJesu bamusa kuKayafase umpristi omkhulu, lapho kwakubuthene khona ababhali namalunga.
					</seg>
					<seg id="b.MAT.26.58" type="verse">
						Kepha uPetru wamlandela ekude kwaze kwaba segcekeni lompristi omkhulu; wangena phakathi, wahlala phansi nezikhonzi ukuba abone isigcino.
					</seg>
					<seg id="b.MAT.26.59" type="verse">
						Abapristi abakhulu nomphakathi wonke bafuna ubufakazi bamanga ngoJesu, ukuze bambulale;
					</seg>
					<seg id="b.MAT.26.60" type="verse">
						kepha ababufumananga, nakuba kwafika ofakazi abaningi bamanga. Kodwa kamuva kwavela ababili,
					</seg>
					<seg id="b.MAT.26.61" type="verse">
						bathi: “Lo wathi: ‘Nginamandla okudiliza ithempeli likaNkulunkulu, ngibuye ngilakhe ngezinsuku ezintathu.’ ”
					</seg>
					<seg id="b.MAT.26.62" type="verse">
						Kwase kusukuma umpristi omkhulu, wathi kuye: “Awuphenduli lutho na? Kuyini abakufakaza ngawe laba na?”
					</seg>
					<seg id="b.MAT.26.63" type="verse">
						Kepha uJesu wathula. Wayesethi kuye umpristi omkhulu: “Ngikufungisa uNkulunkulu ophilayo ukuba usitshele uma unguKristu, iNdodana kaNkulunkulu.”
					</seg>
					<seg id="b.MAT.26.64" type="verse">
						UJesu wayesethi kuye: “Usho khona. Nokho ngithi kini: Kusukela manje niyakubona iNdodana yomuntu ihlezi ngakwesokunene saMandla, iza emafwini ezulu.”
					</seg>
					<seg id="b.MAT.26.65" type="verse">
						Khona umpristi omkhulu waklebhula izingubo zakhe, wathi: “Usehlambalazile; sisaswelelani ofakazi na? Bheka, kalokhu nikuzwile ukuhlambalaza kwakhe.
					</seg>
					<seg id="b.MAT.26.66" type="verse">
						Nithini na?” Kepha baphendula bathi: “Ufanele ukufa.”
					</seg>
					<seg id="b.MAT.26.67" type="verse">
						Base bemkhafulela ngamathe ebusweni, bamdushuza, kepha abanye bammukula,
					</seg>
					<seg id="b.MAT.26.68" type="verse">
						bathi: “Siprofethele, Kristu; ngubani okushayileyo na?”
					</seg>
					<seg id="b.MAT.26.69" type="verse">
						Kepha uPetru wayehlezi ngaphandle egcekeni; kweza kuye intombazana, yathi: “Nawe ubunoJesu waseGalile.”
					</seg>
					<seg id="b.MAT.26.70" type="verse">
						Kodwa waphika phambi kwabo bonke, wathi: “Angikwazi lokhu okushoyo.”
					</seg>
					<seg id="b.MAT.26.71" type="verse">
						Kwathi esephumele esangweni, enye intombazana yambona, yathi kwababe lapho: “Lona ube noJesu waseNazaretha.”
					</seg>
					<seg id="b.MAT.26.72" type="verse">
						Waphika futhi ngokufunga, wathi: “Angimazi lowo muntu.”
					</seg>
					<seg id="b.MAT.26.73" type="verse">
						Emva kwesikhashana ababemi khona basondela, bathi kuPetru: “Nempela nawe ungomunye wabo, ngokuba nokukhuluma kwakho kuyakudalula.”
					</seg>
					<seg id="b.MAT.26.74" type="verse">
						Khona waqala ukuthuka nokufunga, wathi: “Angimazi lowo muntu.” Masinyane lase likhala iqhude.
					</seg>
					<seg id="b.MAT.26.75" type="verse">
						UPetru wayesekhumbula izwi likaJesu abelishilo lokuthi: “Iqhude lingakakhali, uzakungiphika kathathu.” Waphumela phandle, wakhala kamunyu.
					</seg>
				</div>
				<div id="b.MAT.27" type="chapter">
					<seg id="b.MAT.27.1" type="verse">
						Kwathi sekusile, bonke abapristi abakhulu namalunga esizwe benza icebo ngoJesu lokuba bambulale;
					</seg>
					<seg id="b.MAT.27.2" type="verse">
						bambopha, bamuka naye, bamnikela kuPilatu umbusi.
					</seg>
					<seg id="b.MAT.27.3" type="verse">
						Khona uJuda owamkhaphelayo, ebona ukuthi ulahliwe, wazisola, wabuyisela izinhlamvu zesiliva ezingamashumi amathathu kubapristi namalunga,
					</seg>
					<seg id="b.MAT.27.4" type="verse">
						wathi: “Ngonile ukuba ngikhaphele igazi elingenacala.” Bona bathi: “Kuyini lokho kithi na? Zibonele wena.”
					</seg>
					<seg id="b.MAT.27.5" type="verse">
						Wayesephonsa izinhlamvu zesiliva ethempelini, wamuka, waziphanyeka.
					</seg>
					<seg id="b.MAT.27.6" type="verse">
						Kepha abapristi abakhulu bazithatha izinhlamvu zesiliva, bathi: “Akuvunyelwe ukuzifaka emnikelweni, ngokuba kuyimali yegazi.”
					</seg>
					<seg id="b.MAT.27.7" type="verse">
						Benza icebo, bathenga ngayo insimu yombumbi, ibe ngeyokumbela abafokazi.
					</seg>
					<seg id="b.MAT.27.8" type="verse">
						Ngalokho insimu leyo ithiwa insimu yegazi kuze kube namuhla.
					</seg>
					<seg id="b.MAT.27.9" type="verse">
						Khona kwagcwaliseka okwashiwo ngomprofethi uJeremiya ukuthi: “Bathatha izinhlamvu zesiliva ezingamashumi amathathu, inani lowamiselwa inani onani lakhe lamiswa ngamadodana ka-Israyeli;
					</seg>
					<seg id="b.MAT.27.10" type="verse">
						bakhokha ngazo insimu yombumbi, njengokuba iNkosi ingiyalile.”
					</seg>
					<seg id="b.MAT.27.11" type="verse">
						Kepha uJesu wayemi phambi kombusi; umbusi wambuza wathi: “Wena uyinkosi yabaJuda na?” UJesu wathi kuye: “Usho khona.”
					</seg>
					<seg id="b.MAT.27.12" type="verse">
						Kwathi lapho abapristi abakhulu namalunga bemthwesa icala, kaphendulanga lutho.
					</seg>
					<seg id="b.MAT.27.13" type="verse">
						Khona uPilatu wathi kuye: “Awuzwa yini lokho okungaka abakufakaza ngawe na?”
					</seg>
					<seg id="b.MAT.27.14" type="verse">
						Akaze amphendula nakwelilodwa izwi, umbusi waze wamangala kakhulu.
					</seg>
					<seg id="b.MAT.27.15" type="verse">
						Kepha ngomkhosi umbusi wayejwayele ukukhululela isixuku isiboshwa sibe sinye esasisithanda.
					</seg>
					<seg id="b.MAT.27.16" type="verse">
						Ngaleso sikhathi babe nesiboshwa esidumileyo esithiwa uBaraba.
					</seg>
					<seg id="b.MAT.27.17" type="verse">
						Ngakho sebebuthene, uPilatu wathi kubo: “Nithanda ukuba nginikhululele bani, uBaraba nokuba uJesu othiwa uKristu, na?”
					</seg>
					<seg id="b.MAT.27.18" type="verse">
						Ngokuba wayekwazi ukuthi bamnikele ngomhawu.
					</seg>
					<seg id="b.MAT.27.19" type="verse">
						Esahlezi esihlalweni sokwahlulela, umkakhe wathumela kuye, wathi: “Ungabi nandaba kulowo muntu olungileyo; ngokuba ngihluphekile kakhulu namuhla ngaye ephusheni.”
					</seg>
					<seg id="b.MAT.27.20" type="verse">
						Kepha abapristi abakhulu namalunga bancenga izixuku ukuba zicele uBaraba, zimbulale uJesu.
					</seg>
					<seg id="b.MAT.27.21" type="verse">
						Wayesephendula umbusi, wathi kubo: “Nithanda ukuba nginikhululele muphi kulaba ababili na?” Bathi: “UBaraba.”
					</seg>
					<seg id="b.MAT.27.22" type="verse">
						UPilatu wathi kubo: “Pho-ke, ngimenze njani uJesu othiwa uKristu na?” Bonke bathi: “Makabethelwe esiphambanweni.”
					</seg>
					<seg id="b.MAT.27.23" type="verse">
						Wayesethi: “Ngokuba wenze bubi buni na?” Kepha bamemeza kakhulu, bathi: “Makabethelwe esiphambanweni.”
					</seg>
					<seg id="b.MAT.27.24" type="verse">
						UPilatu esebona ukuthi akanakwenza lutho nokuthi isiphithiphithi sesanda kakhulu, wathatha amanzi, wahlamba izandla phambi kwesixuku, wathi: “Anginacala egazini lalo muntu; ziboneleni nina.”
					</seg>
					<seg id="b.MAT.27.25" type="verse">
						Abantu bonke base bephendula bethi: “Igazi lakhe malibe phezu kwethu naphezu kwabantwana bethu.”
					</seg>
					<seg id="b.MAT.27.26" type="verse">
						Wayesebakhululela uBaraba, kepha wamshaya uJesu, wamnikela ukuba abethelwe esiphambanweni.
					</seg>
					<seg id="b.MAT.27.27" type="verse">
						Khona amabutho ombusi ayesemthatha uJesu, amngenisa enqabeni, aqoqela kuye ibutho lonke.
					</seg>
					<seg id="b.MAT.27.28" type="verse">
						Amhlubula, amembathisa ingubo ebomvu,
					</seg>
					<seg id="b.MAT.27.29" type="verse">
						aluka umqhele wameva, awufaka ekhanda lakhe, nomhlanga esandleni sakhe sokunene, aguqa ngamadolo phambi kwakhe, ambhinqa athi: “Bayede, nkosi yabaJuda!”
					</seg>
					<seg id="b.MAT.27.30" type="verse">
						Amkhafulela ngamathe, athatha umhlanga, amshaya ekhanda lakhe.
					</seg>
					<seg id="b.MAT.27.31" type="verse">
						Esembhinqile amhlubula ingubo, amembathisa izingubo zakhe, amuka naye ukuyombethela esiphambanweni.
					</seg>
					<seg id="b.MAT.27.32" type="verse">
						Esaphuma afumana umuntu waseKhurene, nguSimoni igama lakhe; amcindezela lowo ukuba athwale isiphambano sakhe.
					</seg>
					<seg id="b.MAT.27.33" type="verse">
						Esefikile endaweni ethiwa iGolgotha okungukuthi iNdawo Yekhanda,
					</seg>
					<seg id="b.MAT.27.34" type="verse">
						amphuzisa iwayini elixutshwe nenyongo; kepha kuthe elizwa, akathandanga ukuliphuza.
					</seg>
					<seg id="b.MAT.27.35" type="verse">
						Esembethele esiphambanweni abelana izingubo zakhe, enzelana inkatho;
					</seg>
					<seg id="b.MAT.27.36" type="verse">
						ahlala amlinda khona.
					</seg>
					<seg id="b.MAT.27.37" type="verse">
						Abeka ngaphezu kwekhanda lakhe icala lakhe libhalwe ngokuthi: LO NGUJESU, INKOSI YABAJUDA.
					</seg>
					<seg id="b.MAT.27.38" type="verse">
						Kwabethelwa kanye naye abaphangi ababili, omunye ngakwesokunene nomunye ngakwesokhohlo.
					</seg>
					<seg id="b.MAT.27.39" type="verse">
						Kepha abadlulayo bamhlambalaza benikina amakhanda abo,
					</seg>
					<seg id="b.MAT.27.40" type="verse">
						bathi: “Wena odiliza ithempeli, ubuye ulakhe ngezinsuku ezintathu, zisindise, uma uyiNdodana kaNkulunkulu, wehle esiphambanweni.”
					</seg>
					<seg id="b.MAT.27.41" type="verse">
						Kanjalo nabapristi abakhulu bambhinqa kanye nababhali namalunga, bathi:
					</seg>
					<seg id="b.MAT.27.42" type="verse">
						“Wasindisa abanye, angezisindise yena; uyinkosi yakwa-Israyeli, akehle manje esiphambanweni, sikholwe nguye.
					</seg>
					<seg id="b.MAT.27.43" type="verse">
						Wethembile uNkulunkulu; makamkhulule manje, uma emthanda, ngokuba wathi: ‘NgiyiNdodana kaNkulunkulu.’ ”
					</seg>
					<seg id="b.MAT.27.44" type="verse">
						Kepha nabaphangi ababebethelwe esiphambanweni kanye naye bamdumaza kanjalo.
					</seg>
					<seg id="b.MAT.27.45" type="verse">
						Kepha kusukela ngehora lesithupha kwaba mnyama emhlabeni wonke, kwaze kwaba yihora lesishiyagalolunye.
					</seg>
					<seg id="b.MAT.27.46" type="verse">
						Kepha ngehora lesishiyagalolunye uJesu wamemeza ngezwi elikhulu, wathi: “Eli, Eli, lama sabaktani?” okungukuthi: “Nkulunkulu wami, Nkulunkulu wami, ungishiyeleni na?”
					</seg>
					<seg id="b.MAT.27.47" type="verse">
						Abanye kwababemi khona bekuzwa bathi: “Lo ubiza u-Eliya.”
					</seg>
					<seg id="b.MAT.27.48" type="verse">
						Masinyane omunye kubo wagijima, wathatha ilula, waligcwalisa ngoviniga, walihloma emhlangeni, wamphusiza.
					</seg>
					<seg id="b.MAT.27.49" type="verse">
						Kepha abanye bathi: “Yeka, sibone uma u-Eliya eza ukumsindisa.”
					</seg>
					<seg id="b.MAT.27.50" type="verse">
						UJesu wabuye wamemeza ngezwi elikhulu, wafa.
					</seg>
					<seg id="b.MAT.27.51" type="verse">
						Bheka-ke, isihenqo sethempeli sadabuka kabili, kusukela phezulu kuze kufike phansi; umhlaba wazamazama, amadwala aqhekezeka;
					</seg>
					<seg id="b.MAT.27.52" type="verse">
						amathuna avuleka, imizimba eminingi yabangcwele ababelele yavuka;
					</seg>
					<seg id="b.MAT.27.53" type="verse">
						baphuma emathuneni emva kokuvuka kwakhe, bangena emzini ongcwele, babonakala kwabaningi.
					</seg>
					<seg id="b.MAT.27.54" type="verse">
						Kepha induna yekhulu nababe nayo belinda uJesu sebebona ukuzamazama nalokho okwenzekileyo besaba kakhulu, bathi: “Nempela lo ube yiNdodana kaNkulunkulu.”
					</seg>
					<seg id="b.MAT.27.55" type="verse">
						Kwakukhona lapho abesifazane abaningi bebukela, bekude, ababemlandele uJesu bevela eGalile, bemkhonza;
					</seg>
					<seg id="b.MAT.27.56" type="verse">
						phakathi kwabo kwakukhona oMariya Magdalena, unina kaJakobe nokaJose, nonina wamadodana kaZebedewu.
					</seg>
					<seg id="b.MAT.27.57" type="verse">
						Sekuhlwile, kwafika umuntu ocebileyo wase-Arimatheya, igama lakhe nguJosefa, owayengumfundi kaJesu naye;
					</seg>
					<seg id="b.MAT.27.58" type="verse">
						lo waya kuPilatu, wacela isidumbu sikaJesu. Khona uPilatu wayala ukuba anikwe sona.
					</seg>
					<seg id="b.MAT.27.59" type="verse">
						UJosefa wasithatha isidumbu, wasisonga ngendwangu enhle ehlanzekileyo,
					</seg>
					<seg id="b.MAT.27.60" type="verse">
						wasibeka ethuneni lakhe elisha ayeliqophe edwaleni, wagingqela itshe elikhulu emnyango wethuna, wahamba.
					</seg>
					<seg id="b.MAT.27.61" type="verse">
						Kepha kwakukhona lapho uMariya Magdalena nomunye uMariya behlezi phambi kweliba.
					</seg>
					<seg id="b.MAT.27.62" type="verse">
						Kepha ngangomuso okungolulandela usuku lokulungisela abapristi abakhulu nabaFarisi babuthana kuPilatu,
					</seg>
					<seg id="b.MAT.27.63" type="verse">
						bathi: “Nkosi, sikhumbula ukuthi lowo mkhohlisi esekhona wathi: ‘Emva kwezinsuku ezintathu ngizakuvuka.’
					</seg>
					<seg id="b.MAT.27.64" type="verse">
						Ngakho yala ukuba iliba ligcinwe kuze kube lusuku lwesithathu ukuba abafundi bakhe bangaze bafike bamebe, bathi kubantu: ‘Uvukile kwabafileyo;’ kuthi inkohliso yokugcina ibe mbi kuneyokuqala.”
					</seg>
					<seg id="b.MAT.27.65" type="verse">
						UPilatu wathi kubo: “Nampa abalindi; hambani niligcine njengokubona kwenu.”
					</seg>
					<seg id="b.MAT.27.66" type="verse">
						Base behamba, baligcina iliba, babeka uphawu etsheni bekanye nabalindi.
					</seg>
				</div>
				<div id="b.MAT.28" type="chapter">
					<seg id="b.MAT.28.1" type="verse">
						Kepha ekupheleni kwesabatha ngovivi lolokuqala lweviki kwafika uMariya Magdalena nomunye uMariya, beza ukuyobona iliba.
					</seg>
					<seg id="b.MAT.28.2" type="verse">
						Bheka, kwaba khona ukuzamazama komhlaba okukhulu, ngokuba ingelosi yeNkosi yehla ezulwini, yeza yagingqa itshe, yahlala phezu kwalo.
					</seg>
					<seg id="b.MAT.28.3" type="verse">
						Ukubonakala kwayo kwakunjengonyazi, nesambatho sayo sasimhlophe njengongqoqwane.
					</seg>
					<seg id="b.MAT.28.4" type="verse">
						Kepha abalindi bathuthumela ngokuyesaba, baba njengabafileyo.
					</seg>
					<seg id="b.MAT.28.5" type="verse">
						Kodwa ingelosi yaphendula, yathi kwabesifazane: “Ningesabi nina; ngokuba ngiyazi ukuthi nifuna uJesu obebethelwe esiphambanweni;
					</seg>
					<seg id="b.MAT.28.6" type="verse">
						kakho lapha, ngokuba uvukile njengokusho kwakhe; zanini nibone indawo lapho ebelele khona.
					</seg>
					<seg id="b.MAT.28.7" type="verse">
						Hambani masinyane, nitshele abafundi bakhe ukuthi uvukile kwabafileyo; bhekani, uyanandulela ukuya eGalile, nizakumbona khona. Bhekani, nginitshelile.”
					</seg>
					<seg id="b.MAT.28.8" type="verse">
						Base beshesha bamuka ethuneni benokwesaba nokuthokoza okukhulu, bagijima baya ukubikela abafundi bakhe.
					</seg>
					<seg id="b.MAT.28.9" type="verse">
						Bheka, uJesu wabahlangabeza, wathi: “Sanibona.” Besondela babamba izinyawo zakhe, bakhuleka kuye.
					</seg>
					<seg id="b.MAT.28.10" type="verse">
						Khona uJesu wathi kubo: “Ningesabi; hambani, nibikele abafowethu ukuba bahambe baye eGalile; bayakungibona khona.”
					</seg>
					<seg id="b.MAT.28.11" type="verse">
						Besahamba, bheka, abanye kubalindi bafika emzini, babikela abapristi abakhulu konke okwenzekileyo.
					</seg>
					<seg id="b.MAT.28.12" type="verse">
						Sebebuthene namalunga benza icebo, banika amabutho imali eningi, 28:12 Math. 27:64.
					</seg>
					<seg id="b.MAT.28.13" type="verse">
						bathi: “Shonini ukuthi abafundi bakhe beza ebusuku, bameba silele.
					</seg>
					<seg id="b.MAT.28.14" type="verse">
						Uma kuzwakala lokho kumbusi, siyakuncengana naye thina, nina ningakhathazeki.”
					</seg>
					<seg id="b.MAT.28.15" type="verse">
						Ayeseyithatha imali, enza njengokufundiswa kwawo. Leli zwi landa phakathi kwabaJuda kuze kube namuhla.
					</seg>
					<seg id="b.MAT.28.16" type="verse">
						Kepha abafundi abayishumi nanye baya eGalile kuleyo ntaba uJesu ayebayalele yona;
					</seg>
					<seg id="b.MAT.28.17" type="verse">
						sebembona bakhuleka kuye, kepha abanye bangabaza.
					</seg>
					<seg id="b.MAT.28.18" type="verse">
						UJesu wasondela, wakhuluma kubo, wathi: “Ngiphiwe amandla onke ezulwini nasemhlabeni;
					</seg>
					<seg id="b.MAT.28.19" type="verse">
						ngalokho hambani nenze izizwe zonke abafundi, nibabhapathize egameni likaYise neleNdodana nelikaMoya oNgcwele,
					</seg>
					<seg id="b.MAT.28.20" type="verse">
						nibafundise ukugcina konke enginiyale ngakho; bhekani, mina nginani izinsuku zonke kuze kube sekupheleni kwezwe.”
					</seg>
				</div>
			</div>
			<div id="b.MAR" type="book">
				<div id="b.MAR.1" type="chapter">
					<seg id="b.MAR.1.1" type="verse">
						Ukuqala kwevangeli likaJesu Kristu, iNdodana kaNkulunkulu.
					</seg>
					<seg id="b.MAR.1.2" type="verse">
						Njengokulotshwe kumprofethi u-Isaya ukuthi: “Bheka, ngiyasithuma isithunywa sami phambi kwakho esiyakulungisa indlela yakho,” —
					</seg>
					<seg id="b.MAR.1.3" type="verse">
						“izwi lomemezayo ehlane, lithi: ‘Lungisani indlela yeNkosi, nenze imikhondo yayo iqonde,’ ”
					</seg>
					<seg id="b.MAR.1.4" type="verse">
						kwavela uJohane ebhapathiza ehlane, eshumayela umbhapathizo wokuphenduka, kube ngukuthethelelwa kwezono.
					</seg>
					<seg id="b.MAR.1.5" type="verse">
						Kwaphumela kuye izwe lonke laseJudiya nabo bonke abaseJerusalema, babhapathizwa nguye emfuleni iJordani, bevuma izono zabo.
					</seg>
					<seg id="b.MAR.1.6" type="verse">
						UJohane wayembethe eyoboya bekamela, enoqhotho lwesikhumba okhalweni lwakhe, edla izinkumbi nezinyosi zasendle.
					</seg>
					<seg id="b.MAR.1.7" type="verse">
						Washumayela wathi: “Emva kwami kuyeza onamandla kunami, engingafanele ukuba ngikhothame ngithukulule umchilo wezicathulo zakhe.
					</seg>
					<seg id="b.MAR.1.8" type="verse">
						Mina nginibhapathize ngamanzi, kepha yena uzakunibhapathiza ngoMoya oNgcwele.”
					</seg>
					<seg id="b.MAR.1.9" type="verse">
						Kwathi ngaleyo mihla kwafika uJesu evela eNazaretha laseGalile, wabhapathizwa nguJohane eJordani.
					</seg>
					<seg id="b.MAR.1.10" type="verse">
						Wanele ukukhuphuka emanzini, wabona izulu livuleka, noMoya ehlela phezu kwakhe njengejuba.
					</seg>
					<seg id="b.MAR.1.11" type="verse">
						Kwavela izwi ezulwini, lithi: “Wena uyiNdodana yami ethandekayo; ngithokozile ngawe.”
					</seg>
					<seg id="b.MAR.1.12" type="verse">
						Masinyane uMoya wayesemqhubela ehlane.
					</seg>
					<seg id="b.MAR.1.13" type="verse">
						Wayekhona ehlane izinsuku ezingamashumi amane elingwa nguSathane; wayendawonye nezilwane; izingelosi zamkhonza.
					</seg>
					<seg id="b.MAR.1.14" type="verse">
						Emva kokuboshwa kukaJohane uJesu wafika eGalile eshumayela ivangeli likaNkulunkulu,
					</seg>
					<seg id="b.MAR.1.15" type="verse">
						wathi: “Isikhathi sigcwalisekile, umbuso kaNkulunkulu ususondele; phendukani, nikholwe yivangeli.”
					</seg>
					<seg id="b.MAR.1.16" type="verse">
						Kwathi edlula ngaselwandle lwaseGalile, wabona oSimoni no-Andreya umfowabo kaSimoni bephonsa inetha elwandle, ngokuba babe ngabadobi.
					</seg>
					<seg id="b.MAR.1.17" type="verse">
						UJesu wayesethi kubo: “Ngilandeleni; ngiyakunenza nibe ngabadobi babantu.”
					</seg>
					<seg id="b.MAR.1.18" type="verse">
						Base bewashiya masinyane amanetha, bamlandela.
					</seg>
					<seg id="b.MAR.1.19" type="verse">
						Eseqhubekile ingcosana wabona uJakobe kaZebedewu noJohane umfowabo besemkhunjini, belungisa amanetha.
					</seg>
					<seg id="b.MAR.1.20" type="verse">
						Wababiza masinyane; base bemshiya uyise uZebedewu emkhunjini kanye nezisebenzi, bamlandela.
					</seg>
					<seg id="b.MAR.1.21" type="verse">
						Bangena eKapernawume. Kwathi masinyane ngesabatha wangena esinagogeni, wafundisa.
					</seg>
					<seg id="b.MAR.1.22" type="verse">
						Bamangala ngokufundisa kwakhe; ngokuba wabafundisa njengonamandla, kungenjengababhali.
					</seg>
					<seg id="b.MAR.1.23" type="verse">
						Kwakukhona-ke esinagogeni umuntu onomoya ongcolileyo, wamemeza,
					</seg>
					<seg id="b.MAR.1.24" type="verse">
						wathi: “Sinamsebenzi muni nawe Jesu waseNazaretha? Uze ukusibhubhisa na? Ngiyakwazi ukuba ungubani — ungoNgcwele kaNkulunkulu.”
					</seg>
					<seg id="b.MAR.1.25" type="verse">
						UJesu wamkhuza wathi: “Thula, uphume kuye!”
					</seg>
					<seg id="b.MAR.1.26" type="verse">
						Umoya ongcolileyo wamhlukumeza, wakhala ngezwi elikhulu, waphuma kuye.
					</seg>
					<seg id="b.MAR.1.27" type="verse">
						Bethuka bonke, babuzana bodwa, bathi: “Kuyini lokhu? Yisifundiso esisha esinamandla; nawomoya abangcolileyo uyabayala, bamlalele.”
					</seg>
					<seg id="b.MAR.1.28" type="verse">
						Udumo lwakhe lwase lwanda masinyane kuso sonke isifunda saseGalile.
					</seg>
					<seg id="b.MAR.1.29" type="verse">
						Sebephume esinagogeni bangena masinyane endlini kaSimoni no-Andreya, benoJakobe noJohane.
					</seg>
					<seg id="b.MAR.1.30" type="verse">
						Umkhwekazi kaSimoni wayelele enomkhuhlane; bashesha bamtshela ngaye.
					</seg>
					<seg id="b.MAR.1.31" type="verse">
						Waya kuye, wamlulamisa embamba ngesandla; umkhuhlane wamyeka, wabakhonza.
					</seg>
					<seg id="b.MAR.1.32" type="verse">
						Kwathi ukuba kuhlwe, selishonile ilanga, baletha kuye bonke abagulayo nabakhwelwe ngamademoni.
					</seg>
					<seg id="b.MAR.1.33" type="verse">
						Umuzi wonke wawubuthene ngasemnyango.
					</seg>
					<seg id="b.MAR.1.34" type="verse">
						Waphulukisa abaningi abaphethwe yizifo ngezifo, wakhipha amademoni amaningi, wayengawavumeli amademoni ukukhuluma, ngokuba ayemazi.
					</seg>
					<seg id="b.MAR.1.35" type="verse">
						Ekuseni kusemnyama kakhulu, wavuka waphuma, waya endaweni eyihlane, wakhuleka khona.
					</seg>
					<seg id="b.MAR.1.36" type="verse">
						USimoni nababe naye bamlandela ngokuphuthuma.
					</seg>
					<seg id="b.MAR.1.37" type="verse">
						Sebemfumene bathi kuye: “Bonke bayakufuna.”
					</seg>
					<seg id="b.MAR.1.38" type="verse">
						Wathi kubo: “Masiye kwezinye izindawo emizaneni eseduze ukuba ngishumayele nakhona; ngokuba ngiphumele khona lokho.”
					</seg>
					<seg id="b.MAR.1.39" type="verse">
						Wahamba eshumayela emasinagogeni abo kulo lonke iGalile, ekhipha amademoni.
					</seg>
					<seg id="b.MAR.1.40" type="verse">
						Kwafika kuye onochoko, wamncenga eguqa ngamadolo, ethi kuye: “Uma uthanda, ungangihlambulula.”
					</seg>
					<seg id="b.MAR.1.41" type="verse">
						UJesu wamhawukela, welula isandla, wamphatha, wathi kuye: “Ngiyathanda; hlambuluka.”
					</seg>
					<seg id="b.MAR.1.42" type="verse">
						Lwasuka masinyane uchoko kuye, wahlambuluka.
					</seg>
					<seg id="b.MAR.1.43" type="verse">
						Esemyalisisile washesha wammukisa,
					</seg>
					<seg id="b.MAR.1.44" type="verse">
						wathi kuye: “Bheka, ungasho lutho kumuntu, kepha hamba uzibonakalise kumpristi, unikele ngokuhlanjululwa kwakho lokho okwayalelwa nguMose, kube ngubufakazi kubo.”
					</seg>
					<seg id="b.MAR.1.45" type="verse">
						Kepha yena esephumile waqala ukuyandisa kakhulu nokuyidumisa le ndaba, ngangokuba uJesu wayengasenakungena emzini obala; wayesehlala ngaphandle ezindaweni eziyihlane; beza kuye bevela nxazonke.
					</seg>
				</div>
				<div id="b.MAR.2" type="chapter">
					<seg id="b.MAR.2.1" type="verse">
						Wabuye wangena eKapernawume emva kwezinsuku ezithile; kwezwakala ukuthi usendlini.
					</seg>
					<seg id="b.MAR.2.2" type="verse">
						Kwase kubuthana abaningi, akwabe kusabakho ndawo nangasemnyango; wakhuluma izwi kubo.
					</seg>
					<seg id="b.MAR.2.3" type="verse">
						Beza kuye bethwele umuntu ofe uhlangothi, ephethwe ngabantu abane.
					</seg>
					<seg id="b.MAR.2.4" type="verse">
						Bengenakusondela kuye ngenxa yesixuku baqaqa uphahla lapho ekhona, bathi sebebhobozile behlisa uhlaka alele kulo ofe uhlangothi.
					</seg>
					<seg id="b.MAR.2.5" type="verse">
						UJesu ebona ukukholwa kwabo wathi kofe uhlangothi: “Ndodana, uthethelelwe izono zakho.”
					</seg>
					<seg id="b.MAR.2.6" type="verse">
						Kepha kwakukhona ababhali abathile behlezi khona, bezindla ezinhliziyweni zabo ngokuthi:
					</seg>
					<seg id="b.MAR.2.7" type="verse">
						“Lo ukhulumelani kanje na? Uyahlambalaza. Ngubani ongathethelela izono, kungeyena uNkulunkulu yedwa na?”
					</seg>
					<seg id="b.MAR.2.8" type="verse">
						UJesu ekwazi masinyane emoyeni wakhe ukuthi bazindla kanjalo phakathi kwabo, wathi kubo: “Nizindlelani ngalokhu ezinhliziyweni zenu na?
					</seg>
					<seg id="b.MAR.2.9" type="verse">
						Yikuphi okulula ukuthi kofe uhlangothi: ‘Uthethelelwe izono zakho,’ noma ukuthi: ‘Vuka, uthathe uhlaka lwakho, uhambe,’ na?
					</seg>
					<seg id="b.MAR.2.10" type="verse">
						Kepha ukuze nazi ukuthi iNdodana yomuntu inamandla emhlabeni okuthethelela izono” — wathi kofe uhlangothi —
					</seg>
					<seg id="b.MAR.2.11" type="verse">
						“ngithi kuwe: Vuka, uthathe uhlaka lwakho, uye endlini yakho.”
					</seg>
					<seg id="b.MAR.2.12" type="verse">
						Wayesevuka, wathatha masinyane uhlaka lwakhe, waphuma phambi kwabo bonke, baze bamangala bonke, bamdumisa uNkulunkulu, bathi: “Asizange sikubone okunje.”
					</seg>
					<seg id="b.MAR.2.13" type="verse">
						Waphuma futhi, waya ngaselwandle; isixuku sonke sabantu seza kuye, wabafundisa.
					</seg>
					<seg id="b.MAR.2.14" type="verse">
						Wathi edlula, wambona uLevi ka-Alfewu ehlezi endaweni yokuthela, wathi kuye: “Ngilandele.” Wasuka-ke, wamlandela.
					</seg>
					<seg id="b.MAR.2.15" type="verse">
						Kwathi ehlezi ekudleni endlini yakhe, abathelisi abaningi nezoni bahlala noJesu nabafundi bakhe; ngokuba babe baningi, bamlandela.
					</seg>
					<seg id="b.MAR.2.16" type="verse">
						Khona ababhali babaFarisi bembona edla nezoni nabathelisi bathi kubafundi bakhe: “Yini ukuba adle nabathelisi nezoni na?”
					</seg>
					<seg id="b.MAR.2.17" type="verse">
						UJesu ekuzwa lokho wathi kubo: “Abaphilileyo abadingi inyanga, ngabagulayo bodwa; kangizelanga ukubiza abalungileyo kodwa izoni.”
					</seg>
					<seg id="b.MAR.2.18" type="verse">
						Abafundi bakaJohane nabaFarisi babezila ukudla; beza bathi kuye: “Yini ukuba abafundi bakaJohane nabafundi babaFarisi bazile ukudla, kodwa abafundi bakho bangazili na?”
					</seg>
					<seg id="b.MAR.2.19" type="verse">
						UJesu wathi kubo: “Abayeni bangazila yini, umyeni esenabo na? Bese naye umyeni bangezile.
					</seg>
					<seg id="b.MAR.2.20" type="verse">
						Kodwa zizakufika izinsuku, lapho umyeni ezakususwa kubo; yikhona-ke bezakuzila ngalolo suku.
					</seg>
					<seg id="b.MAR.2.21" type="verse">
						Akakho othungela isiziba esingakashukeki engutsheni endala, funa okusha okubekelwayo kuklebhule kwendala, kwande ukuklebhuka.
					</seg>
					<seg id="b.MAR.2.22" type="verse">
						Futhi akakho othela iwayini elisha ezimvabeni ezindala, funa iwayini liqhumise izimvaba, lichitheke iwayini, nezimvaba zonakale; kodwa iwayini elisha lithelwa ezimvabeni ezintsha.”
					</seg>
					<seg id="b.MAR.2.23" type="verse">
						Kwathi edabula amasimu ngesabatha, abafundi bakhe baqala ukukha izikhwebu behamba.
					</seg>
					<seg id="b.MAR.2.24" type="verse">
						Base bethi kuye abaFarisi: “Bheka, bakwenzelani ngesabatha okungavunyelwe na?”
					</seg>
					<seg id="b.MAR.2.25" type="verse">
						Wathi kubo: “Anizange nifunde yini akwenzayo uDavide mhla eswele, elambile yena nababe naye
					</seg>
					<seg id="b.MAR.2.26" type="verse">
						ukuthi wangena endlini kaNkulunkulu enkathini ka-Abiyathara umpristi omkhulu, wadla izinkwa zokubukwa ezingavunyelwe ukudliwa muntu, ngabapristi bodwa, wanika nababe naye, na?”
					</seg>
					<seg id="b.MAR.2.27" type="verse">
						Wayesethi kubo: “Isabatha lenzelwa umuntu, umuntu akenzelwanga isabatha.
					</seg>
					<seg id="b.MAR.2.28" type="verse">
						Ngokunjalo iNdodana yomuntu iyinkosi neyesabatha.”
					</seg>
				</div>
				<div id="b.MAR.3" type="chapter">
					<seg id="b.MAR.3.1" type="verse">
						Khona wabuye wangena esinagogeni. Kwakukhona lapho umuntu onesandla esishwabeneyo.
					</seg>
					<seg id="b.MAR.3.2" type="verse">
						Bamqaphela ukuba uzakumphilisa yini ngesabatha, ukuze bambeke icala.
					</seg>
					<seg id="b.MAR.3.3" type="verse">
						Wathi kumuntu onesandla esishwabeneyo: “Sukuma, ume phakathi.”
					</seg>
					<seg id="b.MAR.3.4" type="verse">
						Wayesethi kubo: “Kuvunyelwe ngesabatha ukwenza okuhle noma okubi yini, ukusindisa umuntu noma ukumbulala na?” Kepha bathula.
					</seg>
					<seg id="b.MAR.3.5" type="verse">
						Waqalaza ebabuka ngokuthukuthela, edabukile ngobulukhuni benhliziyo yabo; wayesethi kulowo muntu: “Yelula isandla.” Waselula, saphiliswa isandla sakhe.
					</seg>
					<seg id="b.MAR.3.6" type="verse">
						AbaFarisi base bephuma masinyane bacebisana ngaye nabakaHerode ukuthi bangambhubhisa kanjani.
					</seg>
					<seg id="b.MAR.3.7" type="verse">
						UJesu wasuka kanye nabafundi bakhe, waya ngaselwandle; isixuku esikhulu samlandela sivela eGalile, naseJudiya,
					</seg>
					<seg id="b.MAR.3.8" type="verse">
						naseJerusalema, nase-Idumiya, nangaphesheya kweJordani, nangaseTire, naseSidoni; isixuku esikhulu sesizwile konke akwenzayo seza kuye.
					</seg>
					<seg id="b.MAR.3.9" type="verse">
						Wayeseyala abafundi bakhe ukuba isikebhe simlindele ngenxa yesixuku sabantu, ukuze bangamcindezeli,
					</seg>
					<seg id="b.MAR.3.10" type="verse">
						ngokuba wayephulukisa abaningi, kwaze kwathi bonke abanezifo bawela phezu kwakhe ukuba bamnamathe.
					</seg>
					<seg id="b.MAR.3.11" type="verse">
						Nawomoya abangcolileyo bathi ukuba bambone, bawa phansi phambi kwakhe, bamemeza bathi: “Wena uyiNdodana kaNkulunkulu.”
					</seg>
					<seg id="b.MAR.3.12" type="verse">
						Wabayalisisa ukuba bangamzwakalisi.
					</seg>
					<seg id="b.MAR.3.13" type="verse">
						Wayesenyukela entabeni, wabizela kuye abebafuna yena; beza kuye.
					</seg>
					<seg id="b.MAR.3.14" type="verse">
						Wamisa abayishumi nambili ukuba babe naye nokuba abathume baye kushumayela,
					</seg>
					<seg id="b.MAR.3.15" type="verse">
						babe namandla okukhipha amademoni.
					</seg>
					<seg id="b.MAR.3.16" type="verse">
						Wayesemisa laba abayishumi nambili: uSimoni owamqamba igama lokuthi uPetru,
					</seg>
					<seg id="b.MAR.3.17" type="verse">
						noJakobe kaZebedewu, noJohane umfowabo kaJakobe; laba wabaqamba igama lokuthi oBowanergesi okungukuthi amadodana okuduma;
					</seg>
					<seg id="b.MAR.3.18" type="verse">
						no-Andreya, noFiliphu, noBartolomewu, noMathewu, noTomase, noJakobe ka-Alfewu, noThadewu, noSimoni umKhanani,
					</seg>
					<seg id="b.MAR.3.19" type="verse">
						noJuda Iskariyothe owamkhaphelayo.
					</seg>
					<seg id="b.MAR.3.20" type="verse">
						Wayesefika ekhaya; isixuku sabuthana futhi, ababe besaba nathuba lokudla nasinkwa.
					</seg>
					<seg id="b.MAR.3.21" type="verse">
						Abakubo sebekuzwile baphuma ukuyombamba, ngokuba bathi uyahlanya.
					</seg>
					<seg id="b.MAR.3.22" type="verse">
						Nababhali abehla bevela eJerusalema bathi: “UnoBelzebule, ukhipha amademoni ngombusi wamademoni.”
					</seg>
					<seg id="b.MAR.3.23" type="verse">
						Wayesebabiza, wakhuluma kubo ngemifanekiso, ethi: “USathane angakhipha kanjani uSathane na?
					</seg>
					<seg id="b.MAR.3.24" type="verse">
						Uma umbuso wahlukene wodwa, lowo mbuso ungeme.
					</seg>
					<seg id="b.MAR.3.25" type="verse">
						Nendlu, uma yahlukene yodwa, leyo ndlu ayizukuma.
					</seg>
					<seg id="b.MAR.3.26" type="verse">
						NoSathane, uma ezivukela yena, ahlukane, akanakuma, kepha uyaphela.
					</seg>
					<seg id="b.MAR.3.27" type="verse">
						Yebo, akakho ongangena endlini yesiqhwaga, aphange impahla yaso, uma engabophi kuqala isiqhwaga, andukuba aphange indlu yaso.
					</seg>
					<seg id="b.MAR.3.28" type="verse">
						Ngiqinisile ngithi kini: Abantwana babantu bayakuthethelelwa izono zonke nokuhlambalaza noma kungakanani abangahlambalaza ngakho,
					</seg>
					<seg id="b.MAR.3.29" type="verse">
						kepha lowo ohlambalaza uMoya oNgcwele kanakuthethelelwa naphakade, kodwa unecala lesono esingapheliyo.”
					</seg>
					<seg id="b.MAR.3.30" type="verse">
						Ngokuba bathi unomoya ongcolileyo.
					</seg>
					<seg id="b.MAR.3.31" type="verse">
						Kwase kufika unina nabafowabo, bema ngaphandle, bathumela kuye bembiza.
					</seg>
					<seg id="b.MAR.3.32" type="verse">
						Isixuku sabantu sasimphahlile; bathi kuye: “Bheka, unyoko nabafowenu nawodadewenu bangaphandle bekufuna.”
					</seg>
					<seg id="b.MAR.3.33" type="verse">
						Wabaphendula wathi: “Ngubani umame nabafowethu na?”
					</seg>
					<seg id="b.MAR.3.34" type="verse">
						Waqalaza ebuka ababehlezi bemphahlile, wathi: “Bhekani, nangu umame nabafowethu.
					</seg>
					<seg id="b.MAR.3.35" type="verse">
						Ngokuba owenza intando kaNkulunkulu nguye ongumfowethu nodadewethu nomame.”
					</seg>
				</div>
				<div id="b.MAR.4" type="chapter">
					<seg id="b.MAR.4.1" type="verse">
						Khona wabuye waqala ukufundisa ngaselwandle. Kwabuthana kuye isixuku esikhulu kakhulu, waze wangena emkhunjini, wahlala elwandle; isixuku sonke sasisemhlabathini ngaselwandle.
					</seg>
					<seg id="b.MAR.4.2" type="verse">
						Wabafundisa okuningi ngemifanekiso; wathi kubo ekufundiseni kwakhe:
					</seg>
					<seg id="b.MAR.4.3" type="verse">
						“Lalelani; bhekani, kwaphuma umhlwanyeli ukuyohlwanyela.
					</seg>
					<seg id="b.MAR.4.4" type="verse">
						Kwathi ekuhlwanyeleni kwakhe enye imbewu yawela ngasendleleni; kwafika izinyoni, zayidla zayiqeda.
					</seg>
					<seg id="b.MAR.4.5" type="verse">
						Enye yawela edwaleni, lapho yayingenamhlabathi omningi khona; yamila masinyane, ngokuba ingenamhlabathi ojulileyo.
					</seg>
					<seg id="b.MAR.4.6" type="verse">
						Kwathi ukuba liphume ilanga, yahamuka; nangokuba ingenampande, yabuna.
					</seg>
					<seg id="b.MAR.4.7" type="verse">
						Enye yawela emeveni; ameva akhula, ayiminyanisa, ayaze yathela isithelo.
					</seg>
					<seg id="b.MAR.4.8" type="verse">
						Enye yawela emhlabathini omuhle; yahluma, yakhula, yathela isithelo, yaveza ngamashumi amathathu, nangamashumi ayisithupha, nangekhulu.”
					</seg>
					<seg id="b.MAR.4.9" type="verse">
						Wayesethi: “Onezindlebe zokuzwa makezwe.”
					</seg>
					<seg id="b.MAR.4.10" type="verse">
						Lapho esengasesitha, ababe naye kanye nabayishumi nambili bambuza ngale mifanekiso.
					</seg>
					<seg id="b.MAR.4.11" type="verse">
						Wathi kubo: “Nina niphiwe imfihlakalo yombuso kaNkulunkulu, kodwa abangaphandle benzelwa konke ngemifanekiso,
					</seg>
					<seg id="b.MAR.4.12" type="verse">
						ukuze ngokubona babone, bangabonisisi, nangokuzwa bezwe, bangaqondi, funa baphenduke, bathethelelwe.”
					</seg>
					<seg id="b.MAR.4.13" type="verse">
						Wayesethi kubo: “Aniwazi lo mfanekiso; pho, niyakuyazi kanjani yonke imifanekiso na?
					</seg>
					<seg id="b.MAR.4.14" type="verse">
						Umhlwanyeli uhlwanyela izwi.
					</seg>
					<seg id="b.MAR.4.15" type="verse">
						Abangasendleleni yilabo abathi lapho kuhlwanyelwa khona izwi, nanxa sebelizwile, kufike masinyane uSathane, alisuse izwi elihlwanyelwe kubo.
					</seg>
					<seg id="b.MAR.4.16" type="verse">
						Kanjalo abahlwanyelwe edwaleni yilabo abathi sebelizwile izwi, balamukele masinyane ngokuthokoza;
					</seg>
					<seg id="b.MAR.4.17" type="verse">
						kepha kabanampande phakathi kwabo, kodwa bahlala isikhashana nje, kuthi sekuvele ukuhlupheka nokuzingelwa ngenxa yezwi, bakhubeke masinyane.
					</seg>
					<seg id="b.MAR.4.18" type="verse">
						Abanye bangabahlwanyelwe emeveni; yibo abalizwile izwi,
					</seg>
					<seg id="b.MAR.4.19" type="verse">
						kepha iminako yalesi sikhathi, nokukhohlisa kwengcebo, nokunxanela ezinye izinto kungena kuliminyanise izwi, libe ngelingatheliyo.
					</seg>
					<seg id="b.MAR.4.20" type="verse">
						Nabahlwanyelwe emhlabathini omuhle yilabo abalizwa izwi, balamukele, bathele isithelo ngamashumi amathathu, nangamashumi ayisithupha, nangekhulu.”
					</seg>
					<seg id="b.MAR.4.21" type="verse">
						Wayesethi kubo: “Imbala isibani siza ukuba sibekwe phansi kwesitsha nokuba phansi kombhede yini, singabekwa othini, na?
					</seg>
					<seg id="b.MAR.4.22" type="verse">
						Ngokuba akukho okusithekileyo okungayikuhlalukiswa; akukho okuyisifuba okungayikuba sobala.
					</seg>
					<seg id="b.MAR.4.23" type="verse">
						Uma ekhona onezindlebe zokuzwa, makezwe.”
					</seg>
					<seg id="b.MAR.4.24" type="verse">
						Wayesethi kubo: “Qaphelani enikuzwayo; ngaleso silinganiso enilinganisa ngaso nani niyakulinganiselwa ngaso, nenezelwe nina.
					</seg>
					<seg id="b.MAR.4.25" type="verse">
						Ngokuba onakho uyakuphiwa; kepha ongenakho uyakwamukwa nalokho anakho.”
					</seg>
					<seg id="b.MAR.4.26" type="verse">
						Wayesethi: “Unjalo umbuso kaNkulunkulu; unjengokuba umuntu ephonsa imbewu emhlabathini,
					</seg>
					<seg id="b.MAR.4.27" type="verse">
						alale, avuke ubusuku nemini, imibewu imile, ikhule, engazi ukuthi kanjani.
					</seg>
					<seg id="b.MAR.4.28" type="verse">
						Umhlabathi uthela isithelo ngokwawo, kuqala ikhaba, khona isikhwebu, besekuba yizinhlamvu ezipheleleyo esikhwetshini.
					</seg>
					<seg id="b.MAR.4.29" type="verse">
						Nxa sesivuthiwe isithelo, afake masinyane isikela, ngokuba ukuvuna sekufikile.”
					</seg>
					<seg id="b.MAR.4.30" type="verse">
						Wathi futhi: “Siyakuwufanisa nani umbuso kaNkulunkulu? Siyakuwuchaza ngamfanekiso muni na?
					</seg>
					<seg id="b.MAR.4.31" type="verse">
						Unjengenhlamvu yesinaphi ethi, nxa ihlwanyelwe emhlabathini, incinyane kunazo zonke izimbewu ezisemhlabeni,
					</seg>
					<seg id="b.MAR.4.32" type="verse">
						kodwa nxa isihlwanyelwe imila ibe nkulu kunazo zonke izilimo, ixhante amagatsha amakhulu, ukuze izinyoni zezulu zakhele emthunzini wawo.”
					</seg>
					<seg id="b.MAR.4.33" type="verse">
						Walikhuluma izwi kubo ngemifanekiso eminingi enjalo njengamandla abo okuzwa;
					</seg>
					<seg id="b.MAR.4.34" type="verse">
						kodwa ngaphandle komfanekiso kakhulumanga kubo; kepha sebebodwa wabachasisela abafundi bakhe konke.
					</seg>
					<seg id="b.MAR.4.35" type="verse">
						Ngalolo suku sekuhlwile, wathi kubo: “Asiwele siye ngaphesheya.”
					</seg>
					<seg id="b.MAR.4.36" type="verse">
						Base bemukisa isixuku, bahamba naye, njengalokho ebesemkhunjini; kwakukhona neminye imikhumbi ihambisana naye.
					</seg>
					<seg id="b.MAR.4.37" type="verse">
						Kwase kuvuka isivunguvungu esikhulu somoya, amaza aphonseka phakathi emkhunjini, umkhumbi waze waqala ukugcwala.
					</seg>
					<seg id="b.MAR.4.38" type="verse">
						Kepha yena wayengasemuva emkhunjini elele esicamelweni; bamvusa, bathi kuye: “Mfundisi, awunaki, nakuba sibhubha, na?”
					</seg>
					<seg id="b.MAR.4.39" type="verse">
						Wayesevuka, wakhuza umoya, wathi kulo ulwandle: “Thula, uthi du.” Kwanqamuka umoya, kwaba khona ukuthula okukhulu.
					</seg>
					<seg id="b.MAR.4.40" type="verse">
						Wathi kubo: “Yini ukuba nesabe kangaka na? Yini ukuba ningabi nakukholwa na?”
					</seg>
					<seg id="b.MAR.4.41" type="verse">
						Besaba ngokwesaba okukhulu, bathi omunye komunye: “Kanti lo ungubani, lokhu nomoya nolwandle kuyamlalela?”
					</seg>
				</div>
				<div id="b.MAR.5" type="chapter">
					<seg id="b.MAR.5.1" type="verse">
						Base befika phesheya kolwandle ezweni lamaGerasa.
					</seg>
					<seg id="b.MAR.5.2" type="verse">
						Esephume emkhunjini, kwahlangana naye masinyane umuntu ovela emathuneni, enomoya ongcolileyo.
					</seg>
					<seg id="b.MAR.5.3" type="verse">
						Wayehlala emathuneni, kungasekho muntu ongambopha nangeketanga;
					</seg>
					<seg id="b.MAR.5.4" type="verse">
						ngokuba wayeseboshwe kaningi ngawozankosi nangamaketanga, kepha amaketanga ayegqashuliwe nguye nawozankosi babephuliwe, kungekho noyedwa owayenamandla okumthambisa.
					</seg>
					<seg id="b.MAR.5.5" type="verse">
						Ngesikhathi sonke ubusuku nemini wayesemathuneni nasezintabeni, ememeza, ezilimaza ngamatshe.
					</seg>
					<seg id="b.MAR.5.6" type="verse">
						Wathi ukuba ambone uJesu esekude, wagijima, wakhuleka kuye;
					</seg>
					<seg id="b.MAR.5.7" type="verse">
						wayesememeza ngezwi elikhulu, ethi: “Nginamsebenzi muni nawe Jesu, Ndodana kaNkulunkulu oPhezukonke? Ngikufungisa uNkulunkulu, ungangihluphi.”
					</seg>
					<seg id="b.MAR.5.8" type="verse">
						Ngokuba wathi kuye: “Phuma kulo muntu, moya ongcolileyo.”
					</seg>
					<seg id="b.MAR.5.9" type="verse">
						Wayesembuza ethi: “Ngubani igama lakho?” Wathi kuye: “NginguLegiyona igama lami, ngokuba sibaningi.”
					</seg>
					<seg id="b.MAR.5.10" type="verse">
						Wamncenga kakhulu ukuba angabamukisi kulelo zwe.
					</seg>
					<seg id="b.MAR.5.11" type="verse">
						Kwakukhona lapho ngasentabeni umhlambi omkhulu wezingulube ziklabile.
					</seg>
					<seg id="b.MAR.5.12" type="verse">
						Bamncenga bathi: “Sithumele ezingulubeni ukuba singene kuzo.”
					</seg>
					<seg id="b.MAR.5.13" type="verse">
						Wabavumela. Omoya abangcolileyo baphuma, bangena ezingulubeni; umhlambi wagulukudela eweni, waphonseka elwandle kungathi izinkulungwane ezimbili, zaminza elwandle.
					</seg>
					<seg id="b.MAR.5.14" type="verse">
						Ababezalusa babaleka, baya babika emzini nasemaphandleni; base beza ukuyobona okwenzekileyo.
					</seg>
					<seg id="b.MAR.5.15" type="verse">
						Bafika kuJesu, bambona obekhwelwe ngamademoni ehlezi embethe, esangulukile, yena owayenelegiyona; base besaba.
					</seg>
					<seg id="b.MAR.5.16" type="verse">
						Ababekubonile babatshela ukuthi kwenzeke kanjani kowayekhwelwe ngamademoni, nangezingulube.
					</seg>
					<seg id="b.MAR.5.17" type="verse">
						Base beqala ukumncenga ukuba amuke ezweni lakubo.
					</seg>
					<seg id="b.MAR.5.18" type="verse">
						Wathi ukuba angene emkhunjini, lowo owayekhwelwe ngamademoni wamncenga ukuba abe naye.
					</seg>
					<seg id="b.MAR.5.19" type="verse">
						Akamvumelanga, kepha wathi kuye: “Hamba uye ekhaya kwabakini, ubabikele ukuthi kungakanani iNkosi ekwenzele khona, yakuhawukela.”
					</seg>
					<seg id="b.MAR.5.20" type="verse">
						Wamuka-ke, waqala ukulanda eDekapholi ngokuthi kungakanani abekwenzile kuye uJesu; bamangala bonke.
					</seg>
					<seg id="b.MAR.5.21" type="verse">
						Khona uJesu esebuye ewelele ngaphesheya ngomkhumbi, kwabuthana isixuku esikhulu kuye engaselwandle.
					</seg>
					<seg id="b.MAR.5.22" type="verse">
						Kwase kufika omunye wabaphathi besinagoge, nguJayiru igama lakhe, owathi ukuba ambone, waziphonsa phansi ngasezinyaweni zakhe,
					</seg>
					<seg id="b.MAR.5.23" type="verse">
						wamncenga kakhulu, wathi: “Indodakazi yami isiyalela; ake uze, ubeke izandla phezu kwayo ukuba isindiswe, iphile.”
					</seg>
					<seg id="b.MAR.5.24" type="verse">
						Wahamba naye. Isixuku esikhulu samlandela, samcindezela.
					</seg>
					<seg id="b.MAR.5.25" type="verse">
						Owesifazane owayenomopho iminyaka eyishumi nambili,
					</seg>
					<seg id="b.MAR.5.26" type="verse">
						ehluphekile ngokuningi ezinyangeni eziningi, echithile konke ayenakho, engasizakalanga ngalutho, kodwa kwayilokhu kuqhubeka,
					</seg>
					<seg id="b.MAR.5.27" type="verse">
						esezwile ngoJesu, weza esixukwini ngasemuva, wathinta ingubo yakhe,
					</seg>
					<seg id="b.MAR.5.28" type="verse">
						ngokuba wathi: “Uma ngingathinta nje izingubo zakhe, ngizakusindiswa.”
					</seg>
					<seg id="b.MAR.5.29" type="verse">
						Kwanqamuka masinyane umthombo wegazi lakhe, wezwa emzimbeni ukuthi uphulukile enhluphekweni yakhe.
					</seg>
					<seg id="b.MAR.5.30" type="verse">
						Wanele ukuzwa uJesu phakathi kwakhe ukuthi amandla aphumile kuye, waphendukela esixukwini, wathi: “Ngubani othinte izingubo zami na?”
					</seg>
					<seg id="b.MAR.5.31" type="verse">
						Abafundi bakhe bathi kuye: “Uyabona isixuku sikucindezela, usuthi: ‘Ngubani ongithintileyo na?’ ”
					</seg>
					<seg id="b.MAR.5.32" type="verse">
						Waqalaza ukuba ambone owenzile lokho.
					</seg>
					<seg id="b.MAR.5.33" type="verse">
						Khona owesifazane esaba ethuthumela, azi okwenzekile kuye, weza waziphonsa phansi phambi kwakhe, wamtshela iqiniso lonke.
					</seg>
					<seg id="b.MAR.5.34" type="verse">
						Wayesethi kuye: “Ndodakazi, ukukholwa kwakho kukusindisile; hamba ube nokuthula; usuphulukile enhluphekweni yakho.”
					</seg>
					<seg id="b.MAR.5.35" type="verse">
						Esakhuluma, kwafika abomphathi wesinagoge, bathi: “Indodakazi yakho isifile; usamkhathazelani uMfundisi na?”
					</seg>
					<seg id="b.MAR.5.36" type="verse">
						Kwathi ukuba uJesu ezwile izwi elishiwoyo, wathi kumphathi wesinagoge: “Ungesabi, kholwa kuphela.”
					</seg>
					<seg id="b.MAR.5.37" type="verse">
						Akavumelanga muntu amlandele, kuphela oPetru, noJakobe, noJohane umfowabo kaJakobe.
					</seg>
					<seg id="b.MAR.5.38" type="verse">
						Bafika-ke endlini yomphathi wesinagoge, wabona isiyaluyalu nabakhalayo nabalila kakhulu.
					</seg>
					<seg id="b.MAR.5.39" type="verse">
						Wangena, wathi kubo: “Niyaluzelani, nikhalelani na? Umntwana akafile, kodwa ulele.”
					</seg>
					<seg id="b.MAR.5.40" type="verse">
						Bamhleka usulu. Kepha yena wabakhipha bonke, wathatha uyise womntwana nonina kanye nababe naye, wangena lapho kulele khona umntwana.
					</seg>
					<seg id="b.MAR.5.41" type="verse">
						Wabamba umntwana ngesandla, wathi kuye: “Thalitha, kumi,” okungukuthi ngokuhunyushwa: “Ntombazana, ngithi kuwe, vuka!”
					</seg>
					<seg id="b.MAR.5.42" type="verse">
						Yayisivuka masinyane intombazana, yahamba; ngokuba yayineminyaka eyishumi nambili. Khona bamangala ngokumangala okukhulu.
					</seg>
					<seg id="b.MAR.5.43" type="verse">
						Wabayalisisa ukuba lokhu kungaziwa muntu; futhi wathi mayiphiwe ukudla.
					</seg>
				</div>
				<div id="b.MAR.6" type="chapter">
					<seg id="b.MAR.6.1" type="verse">
						Khona wamuka lapho, waya ezweni lakubo; abafundi bakhe bamlandela.
					</seg>
					<seg id="b.MAR.6.2" type="verse">
						Sekufikile isabatha, waqala ukufundisa esinagogeni. Abaningi abamuzwayo bamangala bathi: “Lo ukuthathaphi lokhu na? Ukuhlakanipha kuni akunikiwe lona na? Nemisebenzi yamandla enje yenziwe ngezandla zakhe na?
					</seg>
					<seg id="b.MAR.6.3" type="verse">
						Lo akusiye umbazi, indodana kaMariya, nomfowabo kaJakobe, noJose, noJuda, noSimoni, na? Nawodadewabo abakho yini lapha kithi na?” Base bekhubeka ngaye.
					</seg>
					<seg id="b.MAR.6.4" type="verse">
						Wayesethi kubo uJesu: “Umprofethi kadelelwa ngaphandle kwasezweni lakubo, nasezihlotsheni zakhe, nasendlini yakwabo.”
					</seg>
					<seg id="b.MAR.6.5" type="verse">
						Wayengenakwenza lapho nowodwa umsebenzi wamandla ngaphandle kokuthi wabeka izandla phezu kwabagulayo abayingcosana, wabaphulukisa.
					</seg>
					<seg id="b.MAR.6.6" type="verse">
						Wamangala ngokungakholwa kwabo. Wahamba imizi ngemizi efundisa.
					</seg>
					<seg id="b.MAR.6.7" type="verse">
						Wayesebabiza abayishumi nambili, waqala ukubathuma ngababili, wabanika amandla phezu kwawomoya abangcolileyo.
					</seg>
					<seg id="b.MAR.6.8" type="verse">
						Wabayala ukuba bangaphathi lutho lwendlela, kuphela udondolo lodwa, bangaphathi nasinkwa, nasikhwama, nathusi emixhakeni,
					</seg>
					<seg id="b.MAR.6.9" type="verse">
						kepha bafake izicathulo, bangembathi kodwa amabhantshi amabili.
					</seg>
					<seg id="b.MAR.6.10" type="verse">
						Wathi kubo: “Nakuphi lapho ningena khona endlini, hlalani kuyo, nize nimuke khona.
					</seg>
					<seg id="b.MAR.6.11" type="verse">
						Nayiphi indawo engayikunamukela, nalapho bengayikunizwa khona, anothi nimuka kuyo, nivuthulule uthuli oluphansi kwezinyawo zenu, kube ngubufakazi kubo.”
					</seg>
					<seg id="b.MAR.6.12" type="verse">
						Base behamba beshumayela ukuba abantu baphenduke.
					</seg>
					<seg id="b.MAR.6.13" type="verse">
						Bakhipha amademoni amaningi, bagcoba abagulayo abaningi ngamafutha, babaphulukisa.
					</seg>
					<seg id="b.MAR.6.14" type="verse">
						Yayisikuzwa inkosi uHerode, ngokuba lalidumile igama lakhe. Kwathiwa uJohane uMbhapathizi uvukile kwabafileyo; kungalokho lawa mandla asebenza kuye.
					</seg>
					<seg id="b.MAR.6.15" type="verse">
						Kodwa abanye bathi: “Ngu-Eliya;” abanye bathi: “Ngumprofethi njengomunye wabaprofethi.”
					</seg>
					<seg id="b.MAR.6.16" type="verse">
						Kepha uHerode ekuzwile wathi: “UJohane engamnquma ikhanda nguye ovukile.”
					</seg>
					<seg id="b.MAR.6.17" type="verse">
						Ngokuba yena uHerode wayethumele wambamba uJohane, wambopha etilongweni ngenxa kaHerodiya umkaFiliphu umfowabo, ngokuba wayeganwe nguye.
					</seg>
					<seg id="b.MAR.6.18" type="verse">
						Ngokuba uJohane wayethe kuHerode: “Awuvunyelwe ukuthatha umkamfowenu.”
					</seg>
					<seg id="b.MAR.6.19" type="verse">
						Njalo uHerodiya wambambela amagqubu, wafuna ukumbulala; kepha kabanga namandla,
					</seg>
					<seg id="b.MAR.6.20" type="verse">
						ngokuba uHerode wayemesaba uJohane emazi ukuthi uyindoda elungileyo engcwele, wamlonda; nalapho emuzwa, wayesambatheka kaningi, nokho kwabamnandi kuye ukumuzwa.
					</seg>
					<seg id="b.MAR.6.21" type="verse">
						Kwathi sekufikile usuku oluhle, lapho uHerode ngosuku lokuzalwa kwakhe ezenzela idili izikhulu zakhe, nezinduna zempi, nabanumzane baseGalile,
					</seg>
					<seg id="b.MAR.6.22" type="verse">
						kwangena indodakazi kaHerodiya uqobo, yasina, yajabulisa uHerode nababehlezi naye. Inkosi yayisithi entombazaneni: “Cela kimi noma yini okuthandayo, ngizakukunika.”
					</seg>
					<seg id="b.MAR.6.23" type="verse">
						Wafunga kuyo, wathi: “Noma yini ongakucela kimi ngizakukunika, nakuba kungaze kube yinxenye yombuso wami.”
					</seg>
					<seg id="b.MAR.6.24" type="verse">
						Yayisiphuma, yathi kunina: “Ngizakucelani na?” Yena wathi: “Ikhanda likaJohane uMbhapathizi.”
					</seg>
					<seg id="b.MAR.6.25" type="verse">
						Yakhawuleza yangena masinyane enkosini, yacela yathi: “Ngithanda ukuba ungiphe khona manje ngoqwembe ikhanda likaJohane uMbhapathizi.”
					</seg>
					<seg id="b.MAR.6.26" type="verse">
						Inkosi yadabuka kakhulu, kepha ngenxa yezifungo nangenxa yababehlezi nayo ekudleni ayithandanga ukuyilandulela.
					</seg>
					<seg id="b.MAR.6.27" type="verse">
						Inkosi yayisithuma masinyane ibutho, waliyala ukuba lilethe ikhanda lakhe. Lahamba, lamnquma ikhanda etilongweni.
					</seg>
					<seg id="b.MAR.6.28" type="verse">
						Laletha ikhanda lakhe ngoqwembe, layinika intombazana, intombazana yamnika unina.
					</seg>
					<seg id="b.MAR.6.29" type="verse">
						Kwathi ukuba abafundi bakhe bakuzwe lokho, beza bathatha isidumbu sakhe, basibeka ethuneni.
					</seg>
					<seg id="b.MAR.6.30" type="verse">
						Abaphostoli babuthana kuJesu, bambikela ababekwenzile nababekufundisile.
					</seg>
					<seg id="b.MAR.6.31" type="verse">
						Wayesethi kubo: “Zanini nina nodwa endaweni eyihlane, niphumule ingcosana.” Ngokuba babe baningi abezayo nabahambayo, abaze bathola nasikhathi sokudla.
					</seg>
					<seg id="b.MAR.6.32" type="verse">
						Base bemuka ngomkhumbi, baya endaweni eyihlane bebodwa.
					</seg>
					<seg id="b.MAR.6.33" type="verse">
						Abaningi sebebabona bemuka, baqonda, baze bagijimela khona ngezinyawo, bephuma kuyo yonke imizi, babandulela.
					</seg>
					<seg id="b.MAR.6.34" type="verse">
						Wathi ephuma, wabona isixuku esikhulu, waba nesihe ngabantu, ngokuba babe njengezimvu ezingenamalusi; waqala ukubafundisa okuningi.
					</seg>
					<seg id="b.MAR.6.35" type="verse">
						Kwathi isikhathi sesihambile, beza kuye abafundi bakhe, bathi: “Le ndawo iyihlane, isikhathi sesidlulile;
					</seg>
					<seg id="b.MAR.6.36" type="verse">
						bamukise ukuba baye emaphandleni nasemizaneni ezungezileyo, bazithengele ukudla.”
					</seg>
					<seg id="b.MAR.6.37" type="verse">
						Wayesephendula, ethi kubo: “Bapheni nina ukudla.” Bathi kuye: “Sihambe yini, siyothenga izinkwa zawodenariyu abangamakhulu amabili, sibaphe badle na?”
					</seg>
					<seg id="b.MAR.6.38" type="verse">
						Wathi kubo: “Ninezinkwa ezingaki na? Hambani nibone.” Sebazi bathi: “Ziyisihlanu, nezinhlanzi ezimbili.”
					</seg>
					<seg id="b.MAR.6.39" type="verse">
						Wabayala ukuba bonke bahlale phansi etshanini obuluhlaza izigaba ngezigaba.
					</seg>
					<seg id="b.MAR.6.40" type="verse">
						Base behlala phansi amaviyo ngamaviyo, kwaba ngamakhulu nangamashumi ayisihlanu.
					</seg>
					<seg id="b.MAR.6.41" type="verse">
						Wazithabatha izinkwa eziyisihlanu nezinhlanzi ezimbili, wabheka ngasezulwini, wazibusisa, wazihlephula izinkwa, wazinika abafundi ukuba bazibeke phambi kwabo; nezinhlanzi ezimbili wababela bonke ngazo.
					</seg>
					<seg id="b.MAR.6.42" type="verse">
						Badla bonke, basutha.
					</seg>
					<seg id="b.MAR.6.43" type="verse">
						Babutha imvuthuluka, iziqabetho eziyishumi nambili ezigcwele, neyezinhlanzi.
					</seg>
					<seg id="b.MAR.6.44" type="verse">
						Ababedlile izinkwa babe ngamadoda ayizinkulungwane eziyisihlanu.
					</seg>
					<seg id="b.MAR.6.45" type="verse">
						Wayesecindezela masinyane abafundi bakhe ukuba bangene emkhunjini, bamandulele ukuya phesheya eBetsayida, yena aze amukise isixuku.
					</seg>
					<seg id="b.MAR.6.46" type="verse">
						Esebavalelisile wahamba waya entabeni ukuyokhuleka.
					</seg>
					<seg id="b.MAR.6.47" type="verse">
						Kwathi sekuhlwile, umkhumbi wawuphakathi nolwandle, yena eyedwa emhlabathini.
					</seg>
					<seg id="b.MAR.6.48" type="verse">
						Wababona behlupheka ekugwedleni, ngokuba umoya wawuphambene nabo, weza kubo ngomlindo wesine wobusuku ehamba phezu kolwandle. Kwangathi uyadlula kubo.
					</seg>
					<seg id="b.MAR.6.49" type="verse">
						Sebembonile ehamba phezu kolwandle, bacabanga ukuthi yisithunzi; bakhala.
					</seg>
					<seg id="b.MAR.6.50" type="verse">
						Ngokuba bonke bambona, bethuka. Kepha washesha wakhuluma nabo, wathi kubo: “Yimani isibindi; yimina, ningesabi.”
					</seg>
					<seg id="b.MAR.6.51" type="verse">
						Wayesekhwela emkhunjini kubo, umoya wanqamuka; bamangala kakhulu impela phakathi kwabo.
					</seg>
					<seg id="b.MAR.6.52" type="verse">
						Ngokuba abaqondanga okwezinkwa, lokhu inhliziyo yabo yayilukhuni.
					</seg>
					<seg id="b.MAR.6.53" type="verse">
						Sebewelile bafika ezweni laseGenesaretha, babopha ogwini.
					</seg>
					<seg id="b.MAR.6.54" type="verse">
						Ukuphuma kwabo emkhunjini yena wayaziwa masinyane.
					</seg>
					<seg id="b.MAR.6.55" type="verse">
						Bagijimela kulo lonke lelo zwe, baqala ukuletha abagulayo ngezinhlaka, lapho bemuzwa ukuthi ukhona.
					</seg>
					<seg id="b.MAR.6.56" type="verse">
						Kwathi nomaphi lapho engena khona, emizaneni, nasemizini, nasemaphandleni, babeka abagulayo ezigcawini, bamncenga ukuba bathinte noma umphetho wengubo yakhe kuphela; bonke abamthinta basindiswa.
					</seg>
				</div>
				<div id="b.MAR.7" type="chapter">
					<seg id="b.MAR.7.1" type="verse">
						Kwabuthana kuye abaFarisi nabanye bababhali bevela eJerusalema.
					</seg>
					<seg id="b.MAR.7.2" type="verse">
						Sebebonile ukuthi abanye babafundi bakhe badla izinkwa ngezandla ezimbi okungukuthi ezingahlanjiwe —
					</seg>
					<seg id="b.MAR.7.3" type="verse">
						ngokuba abaFarisi kanye nabaJuda bonke abadli bengahlambisisanga izandla, bebamba isiko labadala;
					</seg>
					<seg id="b.MAR.7.4" type="verse">
						nanxa bevela endalini, abadli bengakahlambi; kukhona nezinye izinto eziningi abazamukeleyo ukuba bazibambe, njengokuhlanza izinkezo, nezinkamba, nezitsha zethusi —
					</seg>
					<seg id="b.MAR.7.5" type="verse">
						abaFarisi nababhali bambuza bathi: “Abafundi bakho abahambi ngani ngesiko labadala, kepha badla isinkwa ngezandla ezimbi na?”
					</seg>
					<seg id="b.MAR.7.6" type="verse">
						Wayesethi kubo: “U-Isaya waprofetha kahle ngani nina bazenzisi njengokulotshiweyo ukuthi: “ ‘Lesi sizwe singidumisa ngezindebe zomlomo, kepha inhliziyo yaso ikude nami;
					</seg>
					<seg id="b.MAR.7.7" type="verse">
						kodwa bangikhonza ngeze befundisa izifundiso eziyimiyalo yabantu.’
					</seg>
					<seg id="b.MAR.7.8" type="verse">
						“Niyeka umyalo kaNkulunkulu, nibambe isiko labantu.”
					</seg>
					<seg id="b.MAR.7.9" type="verse">
						Wayesethi kubo: “Yebo, nichitha umyalo kaNkulunkulu ukuba nigcine isiko lenu.
					</seg>
					<seg id="b.MAR.7.10" type="verse">
						Ngokuba uMose wathi: ‘Yazisa uyihlo nonyoko,’ nokuthi: ‘Othuka uyise noma unina makafe nokufa;’
					</seg>
					<seg id="b.MAR.7.11" type="verse">
						kepha nina nithi: ‘Uma umuntu ethi kuyise noma kunina: YiKorbana, okungukuthi umnikelo, lokho ongabe usizwa yimi ngakho,’
					</seg>
					<seg id="b.MAR.7.12" type="verse">
						anisamvumeli ukuba enzele uyise noma unina utho.
					</seg>
					<seg id="b.MAR.7.13" type="verse">
						Izwi likaNkulunkulu nilenza libe yize ngesiko lenu enilivezileyo; nokunye okuningi okunjalo niyakwenza.”
					</seg>
					<seg id="b.MAR.7.14" type="verse">
						Khona wabuye wabiza isixuku, wathi kuso: “Ngizweni nonke, niqonde.
					</seg>
					<seg id="b.MAR.7.15" type="verse">
						Alukho utho olungaphandle komuntu lungene kuye olungamngcolisa; kepha okuphumayo kuye yilokho okumngcolisayo umuntu.
					</seg>
					<seg id="b.MAR.7.16" type="verse">
						Uma ekhona onezindlebe zokuzwa, makezwe.”
					</seg>
					<seg id="b.MAR.7.17" type="verse">
						Kuthe esengene endlini, evela esixukwini, abafundi bakhe bambuza ngalowo mfanekiso.
					</seg>
					<seg id="b.MAR.7.18" type="verse">
						Wayesethi kubo: “Kanti nani ningabangaqondiyo na? Aniqondi yini ukuthi konke okungaphandle okungena kumuntu kungemngcolise na?
					</seg>
					<seg id="b.MAR.7.19" type="verse">
						Ngokuba akungeni enhliziyweni yakhe, kodwa kungena esiswini, kuphumele ngaphandle, kuhlambulula ukudla konke.”
					</seg>
					<seg id="b.MAR.7.20" type="verse">
						Wayesethi: “Okuphumayo kumuntu yilokho okumngcolisayo umuntu;
					</seg>
					<seg id="b.MAR.7.21" type="verse">
						ngokuba ngaphakathi enhliziyweni yabantu kuphuma imicabango emibi, nobufebe, nokweba, nokubulala,
					</seg>
					<seg id="b.MAR.7.22" type="verse">
						nokuphinga, nokufisa, nokushinga, nenkohliso, nokungabi nanhloni, neso elibi, nokuhlambalaza, nokuzidla, nobuwula.
					</seg>
					<seg id="b.MAR.7.23" type="verse">
						Zonke lezo zinto ezimbi zivela ngaphakathi, zimngcolise umuntu.”
					</seg>
					<seg id="b.MAR.7.24" type="verse">
						Wayesemuka lapho, waya emikhawulweni yaseTire. Wangena endlini, akathanda ukwaziwa muntu, kodwa wayengenakufihlakala.
					</seg>
					<seg id="b.MAR.7.25" type="verse">
						Kwathi masinyane owesifazane ondodakazi yakhe encane inomoya ongcolileyo esezwile ngaye, weza waziphonsa phansi ngasezinyaweni zakhe.
					</seg>
					<seg id="b.MAR.7.26" type="verse">
						Kepha owesifazane lo wayengumGreki engumSirofenike ngokuzalwa, wamnxusa ukuba akhiphe idemoni endodakazini yakhe.
					</seg>
					<seg id="b.MAR.7.27" type="verse">
						UJesu wayesethi kuye: “Ake kusuthe abantwana kuqala, ngokuba akukuhle ukuthatha isinkwa sabantwana, usiphonse ezinjaneni.”
					</seg>
					<seg id="b.MAR.7.28" type="verse">
						Kodwa waphendula, wathi kuye: “Yebo, Nkosi; kepha nezinjana zidla imvuthuluka yabantwana phansi kwetafula.”
					</seg>
					<seg id="b.MAR.7.29" type="verse">
						Wayesethi kuye: “Ngenxa yalelo zwi, hamba-ke; idemoni seliphumile endodakazini yakho.”
					</seg>
					<seg id="b.MAR.7.30" type="verse">
						Wayesemuka, waya endlini yakhe, wafumana umntwana elele embhedeni, idemoni liphumile.
					</seg>
					<seg id="b.MAR.7.31" type="verse">
						UJesu waphuma futhi emikhawulweni yaseTire, wadabula iSidoni, weza ngaselwandle lwaseGalile edabula izwe laseDekapholi.
					</seg>
					<seg id="b.MAR.7.32" type="verse">
						Baletha kuye isithulu esinamalimi, bamncenga ukuba abeke isandla phezu kwaso.
					</seg>
					<seg id="b.MAR.7.33" type="verse">
						Wagudluka naso esixukwini bebodwa, wafaka iminwe yakhe ezindlebeni zaso, wafela amathe, waphatha ulimi lwaso,
					</seg>
					<seg id="b.MAR.7.34" type="verse">
						wabheka ngasezulwini, wabubula, wathi kuso: “Efatha!” okungukuthi: “Vuleka!”
					</seg>
					<seg id="b.MAR.7.35" type="verse">
						Zase zivuleka izindlebe zaso, wathukuluka masinyane umthambo wolimi lwaso, sakhuluma kahle.
					</seg>
					<seg id="b.MAR.7.36" type="verse">
						Wabayala ukuba bangatsheli muntu. Kepha kwathi nakuba ebayala kakhulu, kwayikhona bekwandisa kakhulu impela.
					</seg>
					<seg id="b.MAR.7.37" type="verse">
						Bamangala nokumangala, bathi: “Wenze kahle konke; nezithulu uzenza zizwe, nezimungulu zikhulume.”
					</seg>
				</div>
				<div id="b.MAR.8" type="chapter">
					<seg id="b.MAR.8.1" type="verse">
						Ngalezo zinsuku sekukhona futhi isixuku esikhulu singenakudla, wabiza abafundi bakhe, wathi kubo:
					</seg>
					<seg id="b.MAR.8.2" type="verse">
						“Ngiyasihawukela isixuku, ngokuba sekuyizinsuku ezintathu sihlezi kimi, singenanto yokudla.
					</seg>
					<seg id="b.MAR.8.3" type="verse">
						Uma ngibamukisa, baye ekhaya bengadlanga, bayakuphela amandla endleleni, ngokuba abanye babo bavela kude.”
					</seg>
					<seg id="b.MAR.8.4" type="verse">
						Abafundi bakhe bamphendula bathi: “Umumtu angatholaphi lapha ehlane izinkwa zokusuthisa laba na?”
					</seg>
					<seg id="b.MAR.8.5" type="verse">
						Wababuza wathi: “Ninezinkwa ezingaki na?” Bathi: “Eziyisikhombisa.”
					</seg>
					<seg id="b.MAR.8.6" type="verse">
						Wayala isixuku ukuba sihlale phansi; wazithabatha izinkwa eziyisikhombisa, wabonga, wazihlephula, wanika abafundi bakhe ukuba bababele; basabela isixuku.
					</seg>
					<seg id="b.MAR.8.7" type="verse">
						Babe nezinhlanzana eziyingcosana futhi; esezibusisile wathi abababele nazo.
					</seg>
					<seg id="b.MAR.8.8" type="verse">
						Badla, basutha, babutha imvuthuluka eseleyo, amaqoma ayisikhombisa.
					</seg>
					<seg id="b.MAR.8.9" type="verse">
						Babengathi izinkulungwane ezine; wabamukisa.
					</seg>
					<seg id="b.MAR.8.10" type="verse">
						Wayesengena masinyane emkhunjini kanye nabafundi bakhe, weza ezweni laseDalmanutha.
					</seg>
					<seg id="b.MAR.8.11" type="verse">
						Khona kwafika abaFarisi, baqala ukuphendulana naye befuna kuye isibonakaliso esivela ezulwini, bemlinga.
					</seg>
					<seg id="b.MAR.8.12" type="verse">
						Wabubula emoyeni wakhe, wathi: “Lesi sizukulwane sifunelani isibonakaliso na? Ngiqinisile ngithi kini: Lesi sizukulwane asiyikunikwa sibonakaliso.”
					</seg>
					<seg id="b.MAR.8.13" type="verse">
						Wabashiya, wabuye wangena emkhunjini, wamuka, waya ngaphesheya.
					</seg>
					<seg id="b.MAR.8.14" type="verse">
						Kepha babekhohliwe ukuphatha izinkwa, bengenalutho, isinkwa sisinye kuphela emkhunjini.
					</seg>
					<seg id="b.MAR.8.15" type="verse">
						Wayesebayala ethi: “Anobheka nixwaye imvubelo yabaFarisi nemvubelo kaHerode.”
					</seg>
					<seg id="b.MAR.8.16" type="verse">
						Baphendulana bodwa, bathi abanazinkwa.
					</seg>
					<seg id="b.MAR.8.17" type="verse">
						UJesu ekwazi wathi kubo: “Yini ukuba niphendulane ngokuthi aninazinkwa na? Anikaboni, anikaqondi, na? Inhliziyo yenu iselukhuni na?
					</seg>
					<seg id="b.MAR.8.18" type="verse">
						Ninamehlo aniboni yini, ninezindlebe anizwa na? Anikhumbuli yini
					</seg>
					<seg id="b.MAR.8.19" type="verse">
						mhla ngihlephulela abayizinkulungwane eziyisihlanu izinkwa eziyisihlanu ukuthi nabutha iziqabetho ezingaki ezigcwele imvuthuluka na?” Bathi kuye: “Ishumi nambili.”
					</seg>
					<seg id="b.MAR.8.20" type="verse">
						“Mhla ziyisikhombisa kwaba yizinkulungwane ezine, nabutha amaqoma amangaki agcwele imvuthuluka na?” Bathi: “Isikhombisa.”
					</seg>
					<seg id="b.MAR.8.21" type="verse">
						Wathi kubo: “Anikaqondi na?”
					</seg>
					<seg id="b.MAR.8.22" type="verse">
						Bafika eBetsayida. Base beletha kuye impumputhe, bamncenga ukuba ayiphathe.
					</seg>
					<seg id="b.MAR.8.23" type="verse">
						Wayibamba impumputhe ngesandla, wayiholela ngaphandle komuzi, wafela amathe emehlweni ayo, wabeka izandla phezu kwayo, wayibuza wathi: “Ubona utho na?”
					</seg>
					<seg id="b.MAR.8.24" type="verse">
						Yabheka, yathi: “Ngibona abantu, ngibabona behamba; kungathi yizihlahla.”
					</seg>
					<seg id="b.MAR.8.25" type="verse">
						Khona waphinda wabeka izandla phezu kwamehlo ayo, yabhekisisa, yasinda, yabonisisa konke.
					</seg>
					<seg id="b.MAR.8.26" type="verse">
						Wayithumela ekhaya layo, wathi: “Ungangeni emzini wabantu.”
					</seg>
					<seg id="b.MAR.8.27" type="verse">
						UJesu wayesephuma kanye nabafundi bakhe, waya emizini yaseKesariya Filipi. Besendleleni, wababuza abafundi bakhe, wathi kubo: “Abantu bathi ngingubani na?”
					</seg>
					<seg id="b.MAR.8.28" type="verse">
						Bamtshela bathi: “UJohane uMbhapathizi;” abanye bathi: “Ngu-Eliya;” abanye bathi: “Ngomunye wabaprofethi.”
					</seg>
					<seg id="b.MAR.8.29" type="verse">
						Wayesebabuza ethi: “Nina-ke nithi ngingubani na?” UPetru waphendula, wathi kuye: “Wena unguKristu.”
					</seg>
					<seg id="b.MAR.8.30" type="verse">
						Wabayalisisa ukuba bangatsheli muntu ngaye.
					</seg>
					<seg id="b.MAR.8.31" type="verse">
						Khona waqala ukubafundisa ukuthi iNdodana yomuntu imelwe ukuhlupheka ngokuningi, ilahlwe ngamalunga nabapristi abakhulu nababhali, ibulawe, ivuswe emva kwezinsuku ezintathu.
					</seg>
					<seg id="b.MAR.8.32" type="verse">
						Leli zwi walikhuluma ngokusobala. UPetru wamthatha, waqala ukumkhuza.
					</seg>
					<seg id="b.MAR.8.33" type="verse">
						Kepha waphenduka, wabheka abafundi bakhe, wamkhuza uPetru, wathi: “Buyela emva kwami, Sathane, ngokuba awuqondi okukaNkulunkulu kepha okwabantu.”
					</seg>
					<seg id="b.MAR.8.34" type="verse">
						Wayesebiza isixuku nabafundi bakhe, wathi kubo: “Uma umuntu ethanda ukuza emva kwami, makazidele, athabathe isiphambano sakhe, angilandele.
					</seg>
					<seg id="b.MAR.8.35" type="verse">
						Ngokuba yilowo nalowo othanda ukusindisa ukuphila kwakhe uyakulahlekelwa yikho; kepha olahlekelwa ngukuphila kwakhe ngenxa yami nangenxa yevangeli uyakukusindisa.
					</seg>
					<seg id="b.MAR.8.36" type="verse">
						Ngokuba kuyakumsizani umuntu ukuzuza izwe lonke, alahlekelwe ngukuphila kwakhe, na?
					</seg>
					<seg id="b.MAR.8.37" type="verse">
						Yingabe angakhiphani umuntu, kube yisihlengo sokuphila kwakhe, na?
					</seg>
					<seg id="b.MAR.8.38" type="verse">
						Ngokuba yilowo nalowo onezinhloni ngami nangamazwi ami kulesi sizukulwane esiphingayo nesonakeleyo, neNdodana yomuntu iyakuba nezinhloni ngaye, lapho iza ngenkazimulo kaYise kanye nezingelosi ezingcwele.”
					</seg>
				</div>
				<div id="b.MAR.9" type="chapter">
					<seg id="b.MAR.9.1" type="verse">
						Wayesethi kubo: “Ngiqinisile ngithi kini: Bakhona abanye kwabemi lapha abangayikuzwa ngempela ukufa, baze babone umbuso kaNkulunkulu ufikile ngamandla.”
					</seg>
					<seg id="b.MAR.9.2" type="verse">
						Emva kwezinsuku eziyisithupha uJesu wathatha oPetru, noJakobe, noJohane, wakhuphukela nabo entabeni ende bebodwa; waphenduka esinye isimo phambi kwabo.
					</seg>
					<seg id="b.MAR.9.3" type="verse">
						Izingubo zakhe zacwazimula zaba mhlophe qwa, ngangokuba umhlanzi wasemhlabeni angezenze zibe mhlophe kangaka.
					</seg>
					<seg id="b.MAR.9.4" type="verse">
						Kwabonakala kubo u-Eliya enoMose; babekhuluma noJesu.
					</seg>
					<seg id="b.MAR.9.5" type="verse">
						Wathatha uPetru, wathi kuJesu: “Rabi, kuhle ukuba silapha; masakhe amadokodo amathathu, elinye libe ngelakho, elinye libe ngelikaMose, elinye libe ngelika-Eliya.”
					</seg>
					<seg id="b.MAR.9.6" type="verse">
						Wayengazi ukuthi uzakuphendula ngokuthini, ngokuba babesaba kakhulu.
					</seg>
					<seg id="b.MAR.9.7" type="verse">
						Kwase kufika ifu, libasithibeza; kwavela izwi efwini, lithi: “Lo uyiNdodana yami ethandekayo; yizweni.”
					</seg>
					<seg id="b.MAR.9.8" type="verse">
						Kwathi masinyane beqalaza, ababe besabona muntu, kuphela uJesu yedwa enabo.
					</seg>
					<seg id="b.MAR.9.9" type="verse">
						Besehla entabeni, wabayala ukuba bangatsheli muntu abakubonileyo, iNdodana yomuntu ingakavuki kwabafileyo.
					</seg>
					<seg id="b.MAR.9.10" type="verse">
						Bazigcinela lelo zwi bebuzana ngokuthi kuyini lokho ukuvuka kwabafileyo.
					</seg>
					<seg id="b.MAR.9.11" type="verse">
						Base bembuza, bethi: “Basholoni ababhali ukuthi u-Eliya umelwe ukufika kuqala na?”
					</seg>
					<seg id="b.MAR.9.12" type="verse">
						Wayesethi kubo: “Nempela u-Eliya uyeza kuqala ukuba abuyisele konke; kepha kulotshiwe kanjani ngeNdodana yomuntu ukuthi izakuhlupheka ngokuningi, idelelwe, na?
					</seg>
					<seg id="b.MAR.9.13" type="verse">
						Kodwa ngithi kini: U-Eliya sewafika, benza kuye abakuthandayo, njengalokho kulotshiwe ngaye.”
					</seg>
					<seg id="b.MAR.9.14" type="verse">
						Kwathi sebeza kubafundi, babona isixuku esikhulu sibahaqile nababhali bebuzana nabo.
					</seg>
					<seg id="b.MAR.9.15" type="verse">
						Isixuku sonke sambona qede sashaywa luvalo, sagijimela kuye, sambingelela.
					</seg>
					<seg id="b.MAR.9.16" type="verse">
						Wayesebabuza ethi: “Nibuzana nabo ngantoni na?”
					</seg>
					<seg id="b.MAR.9.17" type="verse">
						Omunye wesixuku wamphendula wathi: “Mfundisi, ngilethe kuwe indodana yami enomoya oyisimungulu.
					</seg>
					<seg id="b.MAR.9.18" type="verse">
						Kuthi lapho eyibambayo, uyidonsela phansi, ikhihlize amagwebu, igedle amazinyo, iphele amandla. Ngikhulume nabafundi bakho ukuba bamkhiphe, kepha bahluleka.”
					</seg>
					<seg id="b.MAR.9.19" type="verse">
						Waphendula wathi: “O sizukulwane esingakholwayo, koze kube nini nginani na? Koze kube nini nginibekezelela na? Yiletheni kimi.”
					</seg>
					<seg id="b.MAR.9.20" type="verse">
						Bayiletha kuye. Kwathi umoya embona, wayihlukumeza kakhulu masinyane, yawa phansi emhlabathini, yazigingqa ikhihliza amagwebu.
					</seg>
					<seg id="b.MAR.9.21" type="verse">
						Wayesebuza kuyise ukuthi isikhathi sesingakanani ifikelwe yilokhu na? Wathi: “Kwasebuntwaneni.
					</seg>
					<seg id="b.MAR.9.22" type="verse">
						Uyiphonsile kaningi emlilweni nasemanzini ukuba ayibhubhise; kodwa uma unamandla okwenza utho, sihawukele, usisize.”
					</seg>
					<seg id="b.MAR.9.23" type="verse">
						UJesu wayesethi kuye: “Uma unamandla! Konke kungenzeka kokholwayo.”
					</seg>
					<seg id="b.MAR.9.24" type="verse">
						Uyise womntwana wayesememeza masinyane, wathi: “Ngiyakholwa, siza ukungakholwa kwami.”
					</seg>
					<seg id="b.MAR.9.25" type="verse">
						UJesu esebona ukuthi isixuku sigijimela ndawonye, wamkhuza umoya ongcolileyo, wathi kuye: “Wena moya oyisimungulu nesithulu ngiyakuyala mina, ngithi: Phuma kuye, ungabe usangena kuye.”
					</seg>
					<seg id="b.MAR.9.26" type="verse">
						Wamemeza, wamhlukumeza kakhulu, waphuma; waba njengofileyo, baze bathi abaningi: “Usefile.”
					</seg>
					<seg id="b.MAR.9.27" type="verse">
						Kepha uJesu wambamba ngesandla, wamvusa; wasukuma.
					</seg>
					<seg id="b.MAR.9.28" type="verse">
						Kuthe esengenile endlini, abafundi bakhe bambuza bebodwa, bathi: “Thina besingemkhiphe ngani na?”
					</seg>
					<seg id="b.MAR.9.29" type="verse">
						Wayesethi kubo: “Lolu hlobo lungephume ngalutho, kuphela ngokukhuleka nangokuzila ukudla.”
					</seg>
					<seg id="b.MAR.9.30" type="verse">
						Bamuka lapho, badabula iGalile, wayengathandi ukuba kwaziwe muntu,
					</seg>
					<seg id="b.MAR.9.31" type="verse">
						ngokuba wabafundisa abafundi bakhe, wathi kubo: “INdodana yomuntu ikhashelwa ezandleni zabantu, bazakuyibulala; kuthi isibulewe, izakuvuka emva kwezinsuku ezintathu.”
					</seg>
					<seg id="b.MAR.9.32" type="verse">
						Kepha abakuzwisisanga lokho kusho, besaba nokumbuza.
					</seg>
					<seg id="b.MAR.9.33" type="verse">
						Base beza eKapernawume. Kwathi esengene endlini, wababuza wathi: “Beniphendulana ngantoni endleleni na?”
					</seg>
					<seg id="b.MAR.9.34" type="verse">
						Kepha bathula, ngokuba bebekhulumisene endleleni ngokuthi ngubani omkhulu.
					</seg>
					<seg id="b.MAR.9.35" type="verse">
						Wayesehlala phansi, wababiza abayishumi nambili, wathi kubo: “Uma umuntu ethanda ukuba ngowokuqala, makabe ngowokugcina kubo bonke nesikhonzi sabo bonke.”
					</seg>
					<seg id="b.MAR.9.36" type="verse">
						Wayesethatha umntwana, wammisa phakathi kwabo, wamgona, wathi kubo:
					</seg>
					<seg id="b.MAR.9.37" type="verse">
						“Yilowo nalowo oyakwamukela abe munye kubantwana abanje ngegama lami uyangamukela mina, ongamukela mina akamukeli mina kodwa ongithumileyo.”
					</seg>
					<seg id="b.MAR.9.38" type="verse">
						UJohane wayesethi kuye: “Mfundisi, sabona umuntu ongasilandeli ekhipha amademoni ngegama lakho; samnqabela ngokuba engasilandeli.”
					</seg>
					<seg id="b.MAR.9.39" type="verse">
						Kepha uJesu wathi: “Ningamnqabeli, ngokuba akakho owenza umsebenzi wamandla ngegama lami ongasuka masinyane, akhulume kabi ngami.
					</seg>
					<seg id="b.MAR.9.40" type="verse">
						Ngokuba ongamelene nathi ungakithi.
					</seg>
					<seg id="b.MAR.9.41" type="verse">
						Yilowo nalowo oniphuzisa inkezo yamanzi ngegama lami ngokuba ningabakaKristu, ngiqinisile ngithi kini: Akasoze alahlekelwa ngumvuzo wakhe.
					</seg>
					<seg id="b.MAR.9.42" type="verse">
						Nalowo okhubekisa abe munye kulaba abancinyane abakholwayo kungangcono kuye ukuba itshe lokusila ligaxwe entanyeni yakhe, aphonswe elwandle.
					</seg>
					<seg id="b.MAR.9.43" type="verse">
						Uma isandla sakho sikukhubekisa, sinqume; kungcono ungene ekuphileni uyingini kunokuba uye esihogweni, emlilweni ongacimekiyo, unezandla zombili,
					</seg>
					<seg id="b.MAR.9.44" type="verse">
						lapho impethu yabo ingafi, nomlilo ungacimi.
					</seg>
					<seg id="b.MAR.9.45" type="verse">
						Uma unyawo lwakho lukukhubekisa, lunqume; kungcono ungene ekuphileni ulunyonga kunokuba uphonswe esihogweni, emlilweni ongacimekiyo, unezinyawo zombili,
					</seg>
					<seg id="b.MAR.9.46" type="verse">
						lapho impethu yabo ingafi, nomlilo ungacimi.
					</seg>
					<seg id="b.MAR.9.47" type="verse">
						Uma iso lakho likukhubekisa, likhiphe; kungcono ungene embusweni kaNkulunkulu uneso linye kunokuba uphonswe esihogweni unamehlo omabili,
					</seg>
					<seg id="b.MAR.9.48" type="verse">
						lapho impethu yabo ingafi, nomlilo ungacimi.
					</seg>
					<seg id="b.MAR.9.49" type="verse">
						Ngokuba bonke bazakugqunyiswa ngomlilo.
					</seg>
					<seg id="b.MAR.9.50" type="verse">
						“Usawoti muhle, kepha uma usawoti engasenabusawoti, niyakumhlaziya ngani na? Yibani nosawoti phakathi kwenu, nihlalisane ngokuthula.”
					</seg>
				</div>
				<div id="b.MAR.10" type="chapter">
					<seg id="b.MAR.10.1" type="verse">
						Wasuka lapho, weza emikhawulweni yaseJudiya nangaphesheya kweJordani; izixuku zabuye zabuthana kuye, waphinda wabafundisa abantu njengokujwayela kwakhe.
					</seg>
					<seg id="b.MAR.10.2" type="verse">
						Kwase kusondela kuye abaFarisi, bambuza ukuthi kuvunyelwe yini ukuba indoda ilahle umkayo, bemlinga.
					</seg>
					<seg id="b.MAR.10.3" type="verse">
						Waphendula, wathi kubo: “UMose waniyala ngokuthini na?”
					</seg>
					<seg id="b.MAR.10.4" type="verse">
						Bathi: “UMose wavuma ukuba kulotshwe incwadi yesahlukaniso, alahlwe.”
					</seg>
					<seg id="b.MAR.10.5" type="verse">
						UJesu wayesethi kubo: “Ngenxa yobulukhuni benhliziyo yenu wanilobela lowo myalo.
					</seg>
					<seg id="b.MAR.10.6" type="verse">
						Kepha kusukela ekuqaleni kokudalwa uNkulunkulu wabenza owesilisa nowesifazane.
					</seg>
					<seg id="b.MAR.10.7" type="verse">
						Ngenxa yalokho umuntu uyakushiya uyise nonina, anamathele kumkakhe;
					</seg>
					<seg id="b.MAR.10.8" type="verse">
						labo ababili bayakuba nyamanye; ngakho abasebabili, kepha sebenyamanye.
					</seg>
					<seg id="b.MAR.10.9" type="verse">
						Ngakho-ke lokho akuhlanganisileyo uNkulunkulu makungahlukaniswa ngumuntu.”
					</seg>
					<seg id="b.MAR.10.10" type="verse">
						Besendlini abafundi babuye bambuza ngalokho.
					</seg>
					<seg id="b.MAR.10.11" type="verse">
						Wathi kubo: “Yilowo nalowo olahla umkakhe, aganwe ngomunye, uyaphinga kuye.
					</seg>
					<seg id="b.MAR.10.12" type="verse">
						Naye, uma elahla indoda yakhe, agane enye, uyaphinga.”
					</seg>
					<seg id="b.MAR.10.13" type="verse">
						Khona baletha kuye abantwanyana ukuba abaphathe; kepha abafundi babakhuza.
					</seg>
					<seg id="b.MAR.10.14" type="verse">
						Kodwa uJesu ekubona wathukuthela, wathi kubo: “Vumelani abantwana beze kimi, ningabenqabeli, ngokuba umbuso kaNkulunkulu ungowabanjalo.
					</seg>
					<seg id="b.MAR.10.15" type="verse">
						Ngiqinisile ngithi kini: Yilowo nalowo ongamukeli umbuso kaNkulunkulu njengomntwana kasoze angena kuwo.”
					</seg>
					<seg id="b.MAR.10.16" type="verse">
						Wabagona, wababusisa ebeka izandla phezu kwabo.
					</seg>
					<seg id="b.MAR.10.17" type="verse">
						Ekuphumeni kwakhe ukuya endleleni umuntu wagijimela kuye, waguqa ngamadolo phambi kwakhe, wambuza wathi: “Mfundisi omuhle, ngiyakwenzani ukuba ngidle ifa lokuphila okuphakade na?”
					</seg>
					<seg id="b.MAR.10.18" type="verse">
						Kepha uJesu wathi kuye: “Ungibizelani ngokuthi ngimuhle na? Kakho omuhle, munye kuphela, uNkulunkulu.
					</seg>
					<seg id="b.MAR.10.19" type="verse">
						Uyayazi imiyalelo ukuthi: Ungabulali, ungaphingi, ungebi, ungafakazi amanga, ungamamuki umuntu utho, yazisa uyihlo nonyoko.”
					</seg>
					<seg id="b.MAR.10.20" type="verse">
						Kepha wathi kuye: “Mfundisi, konke lokho ngikugcinile kwasebusheni bami.”
					</seg>
					<seg id="b.MAR.10.21" type="verse">
						UJesu wayesembheka, emthanda, wathi kuye: “Usasilalelwe into inye; hamba uthengise ngakho konke onakho, uphe abampofu, khona uzakuba negugu ezulwini; uze ungilandele.”
					</seg>
					<seg id="b.MAR.10.22" type="verse">
						Kepha wanyukumala ngalelo zwi, wamuka edabukile, ngokuba wayenengcebo enkulu.
					</seg>
					<seg id="b.MAR.10.23" type="verse">
						UJesu waqalaza, wathi kubafundi bakhe: “Kulukhuni kangakanani kwabanomnotho ukungena embusweni kaNkulunkulu.”
					</seg>
					<seg id="b.MAR.10.24" type="verse">
						Kepha abafundi bethuka ngamazwi akhe. UJesu wabuye waphendula, wathi kubo: “Bantwana, kulukhuni kangakanani kwabethemba umnotho ukungena embusweni kaNkulunkulu.
					</seg>
					<seg id="b.MAR.10.25" type="verse">
						Kulula ukuba ikamela lingene ngentunja yosungulo kunokuba onothileyo angene embusweni kaNkulunkulu.”
					</seg>
					<seg id="b.MAR.10.26" type="verse">
						Bamangala kakhulu, bathi omunye komunye: “Pho, kungasindiswa bani na?”
					</seg>
					<seg id="b.MAR.10.27" type="verse">
						UJesu ebabheka wathi: “Kubantu akunakwenzeka, kepha kuNkulunkulu akunjalo; ngokuba kuNkulunkulu kungenzeka konke.”
					</seg>
					<seg id="b.MAR.10.28" type="verse">
						UPetru wathatha, wathi kuye: “Bheka, thina sishiye konke, sakulandela.”
					</seg>
					<seg id="b.MAR.10.29" type="verse">
						UJesu wathi: “Ngiqinisile ngithi kini: Akukho muntu oshiye indlu, noma abafowabo, noma odadewabo, noma unina, noma uyise, noma abantwana, noma amazwe ngenxa yami nangenxa yevangeli,
					</seg>
					<seg id="b.MAR.10.30" type="verse">
						ongayikwamukeliswa ngekhulu: manje kulesi sikhathi izindlu, nabafowabo, nawodadewabo, nawonina, nabantwana, namazwe kanye nokuzingelwa, nasenkathini ezayo ukuphila okuphakade.
					</seg>
					<seg id="b.MAR.10.31" type="verse">
						Kepha abaningi abokuqala bayakuba ngabokugcina, nabokugcina babe ngabokuqala.”
					</seg>
					<seg id="b.MAR.10.32" type="verse">
						Babesendleleni bekhuphukela eJerusalema; uJesu wayehamba phambi kwabo; ababelandela babethukile, besaba. Wayesethatha futhi abayishumi nambili, waqala ukubatshela okuzakumehlela, ethi:
					</seg>
					<seg id="b.MAR.10.33" type="verse">
						“Bhekani, sikhuphukela eJerusalema; iNdodana yomuntu izakukhashelwa kubapristi abakhulu nababhali; bazakuyinqumela ukuba ife, bayikhaphele kwabezizwe;
					</seg>
					<seg id="b.MAR.10.34" type="verse">
						bazakuyiklolodela, bayikhafulele ngamathe, bayishaye, bayibulale; kepha emva kwezinsuku ezintathu izakuvuka.”
					</seg>
					<seg id="b.MAR.10.35" type="verse">
						Kwase kusondela kuye oJakobe noJohane amadodana kaZebedewu, bathi kuye: “Mfundisi, siyathanda ukuba usenzele lokhu esizakukucela kuwe.”
					</seg>
					<seg id="b.MAR.10.36" type="verse">
						Wathi kubo: “Nifuna ukuba nginenzeleni na?”
					</seg>
					<seg id="b.MAR.10.37" type="verse">
						Bathi kuye: “Siphe ukuba sihlale, omunye ngakwesokunene sakho, omunye ngokwesokhohlo sakho enkazimulweni yakho.”
					</seg>
					<seg id="b.MAR.10.38" type="verse">
						Kepha uJesu wathi kubo: “Anikwazi enikucelayo. Ningasiphuza yini isitsha engisiphuzayo mina, nibhapathizwe ngombhapathizo engibhapathizwa ngawo na?”
					</seg>
					<seg id="b.MAR.10.39" type="verse">
						Bathi kuye: “Singakwenza.” UJesu wathi kubo: “Isitsha engisiphuzayo mina niyakusiphuza, nibhapathizwe ngombhapathizo engibhapathizwa ngawo mina;
					</seg>
					<seg id="b.MAR.10.40" type="verse">
						kepha ukuhlala ngakwesokunene sami nangakwesokhohlo akusikho okwami ukuphana ngakho, kodwa kungokwalabo abakulungiselweyo.”
					</seg>
					<seg id="b.MAR.10.41" type="verse">
						Bathi ukuzwa lokho abayishumi, baqala ukuthukuthelela oJakobe noJohane.
					</seg>
					<seg id="b.MAR.10.42" type="verse">
						UJesu wayesebabiza, wathi kubo: “Niyazi ukuthi abathiwa babusa izizwe bazenza amakhosi phezu kwazo, nezikhulu zazo ziphethe amandla phezu kwazo.
					</seg>
					<seg id="b.MAR.10.43" type="verse">
						Kepha akunjalo phakathi kwenu, kodwa yilowo nalowo ofuna ukuba mkhulu phakathi kwenu makabe yisikhonzi senu,
					</seg>
					<seg id="b.MAR.10.44" type="verse">
						nalowo ofuna ukuba ngowokuqala phakathi kwenu makabe yinceku yabo bonke.
					</seg>
					<seg id="b.MAR.10.45" type="verse">
						Ngokuba nayo iNdodana yomuntu ayizelanga ukukhonzwa kepha ukukhonza nokunikela ukuphila kwayo, kube yisihlengo sabaningi.”
					</seg>
					<seg id="b.MAR.10.46" type="verse">
						Khona bafika eJeriko. Kwathi esaphuma eJeriko nabafundi bakhe nesixuku esikhulu, indodana kaThimewu uBartimewu, isinxibi esiyimpumputhe, wayehlezi ngasendleleni.
					</seg>
					<seg id="b.MAR.10.47" type="verse">
						Wathi ukuba ezwe ukuthi nguJesu waseNazaretha, waqala ukumemeza ethi: “Jesu, Ndodana kaDavide, ngihawukele!”
					</seg>
					<seg id="b.MAR.10.48" type="verse">
						Abaningi bamkhuza, bathi kathule; kepha kwayikhona wamemeza kakhulu, ethi: “Ndodana kaDavide, ngihawukele!”
					</seg>
					<seg id="b.MAR.10.49" type="verse">
						Wayesema uJesu, wathi: “Mbizeni.” Bayibiza impumputhe, bathi kuyo: “Yima isibindi, usukume; uyakubiza.”
					</seg>
					<seg id="b.MAR.10.50" type="verse">
						Yayisilahla ingubo yayo, yagxuma, yaya kuJesu.
					</seg>
					<seg id="b.MAR.10.51" type="verse">
						UJesu washo kuyo, wathi: “Ufuna ukuba ngikwenzeleni na?” Impumputhe yathi kuye: “Rabuni, ukuba ngibone.”
					</seg>
					<seg id="b.MAR.10.52" type="verse">
						UJesu wathi kuyo: “Hamba-ke; ukukholwa kwakho kukusindisile.” Yayisibona khona lapho, yamlandela endleleni.
					</seg>
				</div>
				<div id="b.MAR.11" type="chapter">
					<seg id="b.MAR.11.1" type="verse">
						Kwathi ukuba basondele eJerusalema, naseBetfage, naseBethaniya ngaseNtabeni Yeminqumo, wathuma ababili kubafundi bakhe,
					</seg>
					<seg id="b.MAR.11.2" type="verse">
						wathi kubo: “Hambani niye emzaneni obhekene nani; kothi nisangena kuwo, nizakufumana ithole lembongolo likhulekiwe, okungakaze kuhlale muntu kulo; lithukululeni, nililethe.
					</seg>
					<seg id="b.MAR.11.3" type="verse">
						Uma umuntu ethi kini: ‘Nikwenzelani lokhu na?’ anothi: ‘INkosi iyalidinga; izakulibuyisela lapha masinyane.’ ”
					</seg>
					<seg id="b.MAR.11.4" type="verse">
						Bahamba, bafumana ithole likhulekiwe ngasesangweni ngaphandle emgwaqweni; balithukulula.
					</seg>
					<seg id="b.MAR.11.5" type="verse">
						Abanye kwababemi khona bathi kubo: “Nenzani nilithukulula ithole na?”
					</seg>
					<seg id="b.MAR.11.6" type="verse">
						Basho kubo njengokusho kukaJesu; base bebayeka.
					</seg>
					<seg id="b.MAR.11.7" type="verse">
						Baliletha ithole kuJesu, babeka izingubo zabo phezu kwalo, wakhwela kulo.
					</seg>
					<seg id="b.MAR.11.8" type="verse">
						Abaningi bendlala izingubo zabo endleleni, abanye amahlamvu ababewagawule endle.
					</seg>
					<seg id="b.MAR.11.9" type="verse">
						Ababehamba phambili nababelandela bamemeza bathi: “Hosiyana! Ubusisiwe ozayo egameni leNkosi.
					</seg>
					<seg id="b.MAR.11.10" type="verse">
						Ubusisiwe umbuso ozayo kababa uDavide. Hosiyana kweliphezulu!”
					</seg>
					<seg id="b.MAR.11.11" type="verse">
						UJesu wangena eJerusalema, waya ethempelini; esekubukile konke waphuma, sekuhlwile, waya eBethaniya kanye nabayishumi nambili.
					</seg>
					<seg id="b.MAR.11.12" type="verse">
						Ngangomuso ekuphumeni kwabo eBethaniya walamba.
					</seg>
					<seg id="b.MAR.11.13" type="verse">
						Wabona umkhiwane ukude, unamaqabunga, wasondela ethi mhlawumbe angathola utho kuwo; esefikile kuwo akafumananga lutho, amaqabunga odwa, ngokuba kwakungesiso isikhathi samakhiwane.
					</seg>
					<seg id="b.MAR.11.14" type="verse">
						UJesu wakhuluma, wathi kuwo: “Akungabe kusadla noyedwa isithelo kuwe kuze kube phakade.” Abafundi bakhe bakuzwa.
					</seg>
					<seg id="b.MAR.11.15" type="verse">
						Bafika eJerusalema. Wangena ethempelini, waqala ukuxosha abathengisayo nabathengayo ethempelini, wagumbuqela amatafula abashintshelana imali nezihlalo zabathengisa ngamajuba;
					</seg>
					<seg id="b.MAR.11.16" type="verse">
						wayengavumi ukuba umuntu adabule ithempeli ethwele isitsha.
					</seg>
					<seg id="b.MAR.11.17" type="verse">
						Wafundisa, wathi kubo: “Akulotshiwe yini ukuthi, ‘indlu yami iyakubizwa ngokuthi indlu yokukhuleka yezizwe zonke’ na? Kepha nina niyenze ‘umhume wabaphangi.’ ”
					</seg>
					<seg id="b.MAR.11.18" type="verse">
						Abapristi abakhulu nababhali bekuzwa lokho bazindla ngokuthi bangambhubhisa kanjani, ngokuba babemesaba, lokhu isixuku sonke samangala ngokufundisa kwakhe.
					</seg>
					<seg id="b.MAR.11.19" type="verse">
						Njalo ngokuhlwa baphuma emzini.
					</seg>
					<seg id="b.MAR.11.20" type="verse">
						Kusasa bedlula babona umkhiwane ubunile kusukela ezimpandeni.
					</seg>
					<seg id="b.MAR.11.21" type="verse">
						UPetru ekhumbula wathi kuye: “Rabi, bheka, umkhiwane owuqalekisileyo ubunile.”
					</seg>
					<seg id="b.MAR.11.22" type="verse">
						UJesu waphendula, wathi kubo: “Kholwani nguNkulunkulu.
					</seg>
					<seg id="b.MAR.11.23" type="verse">
						Ngiqinisile ngithi kini: Yilowo nalowo oyakuthi kule ntaba: ‘Nqukuleka, uphonseke elwandle,’ engangabazi enhliziyweni yakhe kepha ekholwa ukuthi lokho akushoyo kuyenzeka, uzakuba nakho.
					</seg>
					<seg id="b.MAR.11.24" type="verse">
						Ngalokho ngithi kini: Konke enikukhulekelayo nenikucelayo, kholwani ukuthi nikwamukele, nizakuba nakho.
					</seg>
					<seg id="b.MAR.11.25" type="verse">
						Futhi nxa nimi nikhuleka, thethelelani, uma ninamagqubu nomunye, ukuze noYihlo osezulwini anithethelele iziphambeko zenu.
					</seg>
					<seg id="b.MAR.11.26" type="verse">
						Kepha uma nina ningathetheleli, noYihlo osezulwini akayikunithethelela iziphambeko zenu.”
					</seg>
					<seg id="b.MAR.11.27" type="verse">
						Babuye bafika eJerusalema; kwathi ehamba ethempelini, beza kuye abapristi abakhulu, nababhali, namalunga,
					</seg>
					<seg id="b.MAR.11.28" type="verse">
						bathi kuye: “Lokhu ukwenza ngagunya lini na? Ngubani okunike leli gunya ukuze wenze lokhu na?”
					</seg>
					<seg id="b.MAR.11.29" type="verse">
						Kepha uJesu wathi kubo: “Ngizakunibuza izwi libe linye, nize ningiphendule; yikhona ngizakunitshela ukuthi ngenza lokhu ngagunya lini.
					</seg>
					<seg id="b.MAR.11.30" type="verse">
						Ukubhapathiza kukaJohane kwavela ezulwini noma kubantu na? Ngiphenduleni.”
					</seg>
					<seg id="b.MAR.11.31" type="verse">
						Bakhulumisana bodwa, bathi: “Uma sithi: ‘Ezulwini,’ uzakuthi: ‘Pho, anikholwanga nguye ngani na?’
					</seg>
					<seg id="b.MAR.11.32" type="verse">
						Kepha uma sithi: ‘Kubantu,’ ” besaba isixuku, ngokuba bonke bathi uJohane ungumprofethi impela.
					</seg>
					<seg id="b.MAR.11.33" type="verse">
						Base bemphendula uJesu, bathi: “Asazi.” Wayesethi uJesu kubo: “Nami anginitsheli ukuthi ngenza lokhu ngagunya lini.”
					</seg>
				</div>
				<div id="b.MAR.12" type="chapter">
					<seg id="b.MAR.12.1" type="verse">
						Wayeseqala ukukhuluma kubo ngemifanekiso, ethi: “Umuntu watshala isivini, wasibiyela ngothango, wemba isikhamo, wakha isiqongo sokulinda, wasiqashisa kubalimi, waya kwelinye izwe.
					</seg>
					<seg id="b.MAR.12.2" type="verse">
						Ngenkathi efaneleyo wayesethuma inceku kubalimi ukuba ithathe kubalimi ezithelweni zesivini.
					</seg>
					<seg id="b.MAR.12.3" type="verse">
						Bayibamba, bayishaya, bayimukisa ze.
					</seg>
					<seg id="b.MAR.12.4" type="verse">
						Waphinda wathuma kubo enye inceku; yona bayilimaza ekhanda, bayithuka.
					</seg>
					<seg id="b.MAR.12.5" type="verse">
						Wathuma enye futhi; yona bayibulala, nezinye eziningi: ezinye bazishaya, ezinye bazibulala.
					</seg>
					<seg id="b.MAR.12.6" type="verse">
						“Kwase kusele umuntu munye, indodana ethandekayo; yona wayithuma kubo ekugcineni, ethi: ‘Bayakuyazisa indodana yami.’
					</seg>
					<seg id="b.MAR.12.7" type="verse">
						“Kepha labo balimi bakhuluma bodwa, bathi: ‘Lo uyindlalifa; wozani siyibulale, ifa libe ngelethu.’
					</seg>
					<seg id="b.MAR.12.8" type="verse">
						Base beyibamba bayibulala, bayiphonsa ngaphandle kwesivini.
					</seg>
					<seg id="b.MAR.12.9" type="verse">
						“Uzakwenzani umninisivini na? Uzakuza, ababhubhise labo balimi, isivini asinike abanye.
					</seg>
					<seg id="b.MAR.12.10" type="verse">
						Aniwufundanga yini lo mbhalo othi: “ ‘Itshe abalinqabayo abakhi lona laba yinhloko yegumbi;
					</seg>
					<seg id="b.MAR.12.11" type="verse">
						lona lavela eNkosini; liyisimangaliso emehlweni ethu,’ na?”
					</seg>
					<seg id="b.MAR.12.12" type="verse">
						Base befuna ukumbamba, kepha besaba isixuku; ngokuba bazi ukuthi ukhulume lo mfanekiso ngabo. Base bemshiya bamuka.
					</seg>
					<seg id="b.MAR.12.13" type="verse">
						Khona abanye babaFarisi nabakaHerode bathunyelwa kuye ukuba bamhile ngezwi.
					</seg>
					<seg id="b.MAR.12.14" type="verse">
						Beza bathi kuye: “Mfundisi, siyazi ukuthi uqinisile nokuthi awukhathali ngamuntu, ngokuba awubheki ubuso babantu, kodwa indlela kaNkulunkulu uyifundisa ngeqiniso. Kuvunyelwe ukuthela kuKesari noma qha? Sithele nokuba singatheli na?”
					</seg>
					<seg id="b.MAR.12.15" type="verse">
						Kepha yena ekwazi ukuzenzisa kwabo wathi kubo: “Ningilingelani na? Lethani kimi udenariyu, ngimbone.”
					</seg>
					<seg id="b.MAR.12.16" type="verse">
						Bamletha. Wayesethi kubo: “Ngokabani lo mfanekiso nalo mbhalo na?” Bathi kuye: “NgokaKesari.”
					</seg>
					<seg id="b.MAR.12.17" type="verse">
						UJesu wathi kubo: “Nikani uKesari okukaKesari, noNkulunkulu okukaNkulunkulu.” Bamangala ngaye.
					</seg>
					<seg id="b.MAR.12.18" type="verse">
						Khona kwafika kuye abaSadusi abathi akukho ukuvuka kwabafileyo, bambuza bathi:
					</seg>
					<seg id="b.MAR.12.19" type="verse">
						“Mfundisi, uMose wasilobela ukuthi, uma kufa umfowabo womuntu, eshiya umkakhe engashiyi mntwana, umfowabo makamthathe umkakhe, amvusele umfowabo inzalo.
					</seg>
					<seg id="b.MAR.12.20" type="verse">
						Kwakukhona izelamani eziyisikhombisa, owokuqala wathatha umfazi; wafa engashiyanga nzalo.
					</seg>
					<seg id="b.MAR.12.21" type="verse">
						Nowesibili wamthatha; naye wafa engashiyanga nzalo; kanjalo nowesithathu.
					</seg>
					<seg id="b.MAR.12.22" type="verse">
						Abayisikhombisa kabashiyanga nzalo. Ekugcineni kwabo bonke kwafa nomfazi.
					</seg>
					<seg id="b.MAR.12.23" type="verse">
						Ekuvukeni mhla bevukayo uyakuba ngumkabani kubo, lokhu abayisikhombisa babe naye engumkabo, na?”
					</seg>
					<seg id="b.MAR.12.24" type="verse">
						UJesu wathi kubo: “Angithi nidukile ngenxa yokuba ningayazi imibhalo namandla kaNkulunkulu na?
					</seg>
					<seg id="b.MAR.12.25" type="verse">
						Ngokuba mhla bevuka kwabafileyo abaganwa, abendiswa, kodwa banjengezingelosi ezulwini.
					</seg>
					<seg id="b.MAR.12.26" type="verse">
						Kepha maqondana nabafileyo ukuthi bayavuswa anifundanga yini encwadini kaMose ngesihlahla ukuthi uNkulunkulu wakhuluma kuye, wathi: ‘NginguNkulunkulu ka-Abrahama, noNkulunkulu ka-Isaka, noNkulunkulu kaJakobe,’ na?
					</seg>
					<seg id="b.MAR.12.27" type="verse">
						Akasiye uNkulunkulu wabafileyo kodwa owabaphilayo. Nidukile kakhulu.”
					</seg>
					<seg id="b.MAR.12.28" type="verse">
						Kwase kusondela omunye wababhali owayebezwile bebuzana, eqonda ukuthi wayebaphendule kahle, wambuza wathi: “Ngumuphi umyalo wokuqala kuyo yonke na?”
					</seg>
					<seg id="b.MAR.12.29" type="verse">
						UJesu waphendula wathi: “Owokuqala ngowokuthi: ‘Yizwa, iNkosi uNkulunkulu wethu, iNkosi, yinye.
					</seg>
					<seg id="b.MAR.12.30" type="verse">
						Woyithanda iNkosi, uNkulunkulu wakho ngayo yonke inhliziyo yakho, nangawo wonke umphefumulo wakho, nangayo yonke ingqondo yakho, nangawo onke amandla akho.’
					</seg>
					<seg id="b.MAR.12.31" type="verse">
						Owesibili yilo: ‘Womthanda umakhelwame wakho njengalokhu uzithanda wena.’ Awukho omunye umyalo omkhulu kunale.”
					</seg>
					<seg id="b.MAR.12.32" type="verse">
						Umbhali wayesethi kuye: “Yebo, Mfundisi, ushilo ngeqiniso ukuthi yinye, ayikho enye ngaphandle kwayo;
					</seg>
					<seg id="b.MAR.12.33" type="verse">
						futhi ukuyithanda yona ngenhliziyo yonke, nangengqondo yonke, nangamandla onke, nokuthanda umakhelwane njengalokhu umuntu ezithanda yena kudlula yonke iminikelo yokushiswa nemihlatshelo.”
					</seg>
					<seg id="b.MAR.12.34" type="verse">
						UJesu embona ukuthi uphendule ngokuqonda, wathi kuye: “Awukude nombuso kaNkulunkulu.” Akwabe kusabakho onesibindi sokumbuza.
					</seg>
					<seg id="b.MAR.12.35" type="verse">
						Khona uJesu efundisa ethempelini wabuza wathi: “Basho kanjani ababhali ukuthi uKristu uyindodana kaDavide na?
					</seg>
					<seg id="b.MAR.12.36" type="verse">
						UDavide uqobo lwakhe washo ngoMoya oNgcwele ukuthi: “ ‘INkosi yathi eNkosini yami: “Hlala ngakwesokunene sami, ngize ngibeke izitha zakho phansi kwezinyawo zakho.” ’
					</seg>
					<seg id="b.MAR.12.37" type="verse">
						“UDavide uqobo lwakhe umbiza ngokuthi iNkosi. Pho, uyindodana yakhe kanjani na?” Isixuku esikhulu sasimuzwa ngokujabula.
					</seg>
					<seg id="b.MAR.12.38" type="verse">
						Ekufundiseni kwakhe wathi: “Xwayani ababhali abathanda ukuhamba bembethe izingubo ezinde, nokubingelelwa ezigcawini,
					</seg>
					<seg id="b.MAR.12.39" type="verse">
						nezihlalo eziphambili emasinagogeni, nezindawo ezingenhla ekudleni,
					</seg>
					<seg id="b.MAR.12.40" type="verse">
						abadla izindlu zabafelokazi, bekhuleka isikhathi eside ngokuzenzisa; laba bayakwamukeliswa ukulahlwa okukhulu.”
					</seg>
					<seg id="b.MAR.12.41" type="verse">
						Wayesehlala phansi maqondana nomphongolo womnikelo, wabuka isixuku sibeka umnikelo emphongolweni. Abaningi abacebileyo babeka kakhulu.
					</seg>
					<seg id="b.MAR.12.42" type="verse">
						Kwase kufika umfelokazi ompofu wabeka amafadingi amabili okuyisitebela.
					</seg>
					<seg id="b.MAR.12.43" type="verse">
						Wayesebabiza abafundi bakhe, wathi kubo: “Ngiqinisile ngithi kini: Lo mfelokazi ompofu ubekile kakhulu kunabo bonke ababeke emphongolweni,
					</seg>
					<seg id="b.MAR.12.44" type="verse">
						ngokuba bonke babeka kokuchichimileyo kwabo, kepha yena ebumpofini bakhe ubeke konke anakho, konke abephila ngakho.”
					</seg>
				</div>
				<div id="b.MAR.13" type="chapter">
					<seg id="b.MAR.13.1" type="verse">
						Kuthe ephuma ethempelini, omunye wabafundi bakhe wathi kuye: “Mfundisi, bheka amatshe anjani nezakhiwo ezinjani!”
					</seg>
					<seg id="b.MAR.13.2" type="verse">
						UJesu wathi kuye: “Uyabona lezi zakhiwo ezinkulu na? Akuyikushiywa itshe phezu kwetshe elingayikudilizelwa phansi.”
					</seg>
					<seg id="b.MAR.13.3" type="verse">
						Esahlezi eNtabeni Yeminqumo maqondana nethempeli, oPetru noJakobe noJohane no-Andreya bambuza bebodwa,
					</seg>
					<seg id="b.MAR.13.4" type="verse">
						bathi: “Sitshele ukuthi lokhu kuyakuba nini, nesibonakaliso siyakuba yini, lapho sekuyakufezeka konke lokhu, na?”
					</seg>
					<seg id="b.MAR.13.5" type="verse">
						Khona uJesu waqala ukukhuluma kubo, ethi: “Qaphelani ningadukiswa muntu.
					</seg>
					<seg id="b.MAR.13.6" type="verse">
						Kuyakuza abaningi ngegama lami, bathi: ‘Nginguye,’ badukise abaningi.
					</seg>
					<seg id="b.MAR.13.7" type="verse">
						Nxa nizwa izimpi namahemuhemu ezimpi, ningethuki; kumelwe ukuba kwenzeke, kepha ukuphela koba kungakafiki.
					</seg>
					<seg id="b.MAR.13.8" type="verse">
						Ngokuba isizwe siyakuvukela isizwe, nombuso uvukele umbuso; kuyakuba khona ukuzamazama komhlaba izindawo ngezindawo, kube khona indlala; lokhu kungukuqala kwemihelo.
					</seg>
					<seg id="b.MAR.13.9" type="verse">
						“Kepha ziqapheleni nina. Bayakunikhaphela emiphakathini; niyakushaywa emasinagogeni; niyakumiswa phambi kwababusi namakhosi ngenxa yami, kube ngubufakazi kubo.
					</seg>
					<seg id="b.MAR.13.10" type="verse">
						Kepha ivangeli limelwe ukushunyayelwa kuqala ezizweni zonke.
					</seg>
					<seg id="b.MAR.13.11" type="verse">
						Uma beniqhuba, benikhaphela, ningakhathaleli ngaphambili eniyakukukhuluma, kodwa lokho eniyakukunikwa ngaleso sikhathi, kukhulumeni; ngokuba kakunina enikhulumayo kodwa nguMoya oNgcwele.
					</seg>
					<seg id="b.MAR.13.12" type="verse">
						“Khona umuntu uyakukhaphela umfowabo ekufeni noyise umntanakhe, yebo, abantwana bayakuvukela abazali babo, bababulale.
					</seg>
					<seg id="b.MAR.13.13" type="verse">
						Niyakuzondwa yibo bonke ngenxa yegama lami, kodwa okhuthazelayo kuze kube sekupheleni nguyena oyakusindiswa.
					</seg>
					<seg id="b.MAR.13.14" type="verse">
						“Kepha nxa nibona amanyala encithakalo emi lapho kungafanele khona — ofundayo makaqaphele — khona abaseJudiya mababalekele ezintabeni,
					</seg>
					<seg id="b.MAR.13.15" type="verse">
						ophezu kwendlu angehli, angangeni ukuyothatha utho endlini yakhe,
					</seg>
					<seg id="b.MAR.13.16" type="verse">
						osensimini angabuyeli emuva ukuyothatha ingubo yakhe.
					</seg>
					<seg id="b.MAR.13.17" type="verse">
						Kepha maye kwabakhulelweyo nabancelisayo ngalezo zinsuku!
					</seg>
					<seg id="b.MAR.13.18" type="verse">
						Khulekani ukuba kungabi sebusika.
					</seg>
					<seg id="b.MAR.13.19" type="verse">
						Ngokuba lezo zinsuku ziyakuba nosizi olungazange lube khona olunjalo kwasekuqaleni kokudalwa akudalayo uNkulunkulu kuze kube manje, nolungasayikuba khona.
					</seg>
					<seg id="b.MAR.13.20" type="verse">
						Uma iNkosi ibingazifinyezi lezo zinsuku, bekungesindiswe muntu, kepha ngenxa yabakhethiweyo eyabakhetha yazifinyeza lezo zinsuku.
					</seg>
					<seg id="b.MAR.13.21" type="verse">
						Khona-ke uma umuntu ethi kini: ‘Bhekani, nangu uKristu,’ noma: ‘Bhekani, nanguya,’ ningakholwa.
					</seg>
					<seg id="b.MAR.13.22" type="verse">
						Ngokuba kuyakuvela okristu bamanga nabaprofethi bamanga, benze izibonakaliso nezimangaliso, ukuze badukise abakhethiweyo, uma kungenzeka.
					</seg>
					<seg id="b.MAR.13.23" type="verse">
						Kepha qaphelani nina; senginitshele konke ngaphambili.
					</seg>
					<seg id="b.MAR.13.24" type="verse">
						“Kodwa ngalezo zinsuku emva kwalolo sizi ilanga liyakufiphazwa, nenyanga ayiyikukhanya,
					</seg>
					<seg id="b.MAR.13.25" type="verse">
						nezinkanyezi ziyakuwa ezulwini, namandla asezulwini ayakuzanyazanyiswa.
					</seg>
					<seg id="b.MAR.13.26" type="verse">
						Khona-ke bayakubona iNdodana yomuntu iza emafwini, inamandla amakhulu nenkazimulo.
					</seg>
					<seg id="b.MAR.13.27" type="verse">
						Lapho iyakuthuma izingelosi, iqoqe abakhethiweyo bayo emimoyeni yomine, kusukela emkhawulweni womhlaba kuze kube semkhawulweni wezulu.
					</seg>
					<seg id="b.MAR.13.28" type="verse">
						“Fundani umfanekiso emkhiwaneni; nxa igatsha lawo selithamba, lihlume amaqabunga, niyazi ukuthi ihlobo seliseduze.
					</seg>
					<seg id="b.MAR.13.29" type="verse">
						Kanjalo nani, nxa nibona lokhu kwenzeka, yazini ukuthi iseduze ngasemnyango.
					</seg>
					<seg id="b.MAR.13.30" type="verse">
						Ngiqinisile ngithi kini: Lesi sizukulwane asiyikudlula, kungakenzeki konke lokhu.
					</seg>
					<seg id="b.MAR.13.31" type="verse">
						Kuyakudlula izulu nomhlaba, kepha amazwi ami awayikudlula.
					</seg>
					<seg id="b.MAR.13.32" type="verse">
						“Kepha lolo suku nalelo hora akakho owazi lutho ngalo, nazingelosi ezulwini, naNdodana, nguBaba kuphela.
					</seg>
					<seg id="b.MAR.13.33" type="verse">
						Qaphelani, nilinde, ngokuba anisazi isikhathi ukuthi siyakuba nini.
					</seg>
					<seg id="b.MAR.13.34" type="verse">
						Kunjengomuntu owahambela kwelinye izwe; washiya indlu yakhe, wanika izinceku zakhe amandla, yileyo naleyo wayinika umsebenzi wayo, wayala umlindisango ukuba alinde.
					</seg>
					<seg id="b.MAR.13.35" type="verse">
						“Ngakho lindani, ngokuba anazi ukuthi inkosi yendlu iyakufika nini, noma ngokuhlwa, noma phakathi kobusuku, noma ngokukhala kwezinkuku, noma ekuseni,
					</seg>
					<seg id="b.MAR.13.36" type="verse">
						funa ifike ngokuzuma, inifumane nilele.
					</seg>
					<seg id="b.MAR.13.37" type="verse">
						Kepha lokhu engikusho kini ngikusho kubo bonke, ngithi: ‘Lindani.’ ”
					</seg>
				</div>
				<div id="b.MAR.14" type="chapter">
					<seg id="b.MAR.14.1" type="verse">
						Emva kwezinsuku ezimbili kwaba khona iPhasika nomkhosi wesinkwa esingenamvubelo; abapristi abakhulu nababhali bafuna isu lokumbamba ngobuqili, bambulale.
					</seg>
					<seg id="b.MAR.14.2" type="verse">
						Ngakho bathi: “Makungabi ngomkhosi, kungaze kube khona isiyaluyalu esizweni.”
					</seg>
					<seg id="b.MAR.14.3" type="verse">
						Kwathi eseBethaniya endlini kaSimoni owayenochoko, ehlezi ekudleni, kwafika owesifazane ephethe umfuma we-alabaste wamafutha enadi lodwa elibiza kakhulu; wachoboza umfuma wathela amafutha ekhanda lakhe.
					</seg>
					<seg id="b.MAR.14.4" type="verse">
						Kepha kwakukhona abanye abakhuluma bodwa ngokuthukuthela, bethi: “Kwenzelweni lokho kuchithwa kwamafutha na?
					</seg>
					<seg id="b.MAR.14.5" type="verse">
						Ngokuba lawa mafutha nga ethengisiwe ngawodenariyu abangaphezu kwamakhulu amathathu, kwaphiwa abampofu.” Bamthukuthelela kakhulu.
					</seg>
					<seg id="b.MAR.14.6" type="verse">
						Kepha uJesu wathi: “Myekeni; nimhluphelani na? Usebenzile umsebenzi omuhle kimi.
					</seg>
					<seg id="b.MAR.14.7" type="verse">
						Ngokuba abampofu ninabo njalo; nanini, uma nithanda, ningabenzela okuhle: kepha mina aninami njalo.
					</seg>
					<seg id="b.MAR.14.8" type="verse">
						Wenzile abengakwenza; wandulele ukuwugcobela umzimba wami ukumbelwa.
					</seg>
					<seg id="b.MAR.14.9" type="verse">
						Ngiqinisile ngithi kini: Nomaphi lapho liyakushunyayelwa khona ivangeli ezweni lonke, kuyakukhulunywa nangalokho akwenzileyo, kube yisikhumbuzo ngaye.”
					</seg>
					<seg id="b.MAR.14.10" type="verse">
						UJuda Iskariyothe, omunye wabayishumi nambili, wayeseya kubapristi abakhulu ukuba amkhaphele kubo.
					</seg>
					<seg id="b.MAR.14.11" type="verse">
						Sebezwile bathokoza, bathembisa ukumnika imali. Wayesefuna ithuba lokumkhaphela.
					</seg>
					<seg id="b.MAR.14.12" type="verse">
						Ngosuku lokuqala lwesinkwa esingenamvubelo okwakuhlatshwa ngalo iphasika abafundi bakhe bathi kuye: “Uthanda ukuba siye silungiselephi ukuba udle iphasika na?”
					</seg>
					<seg id="b.MAR.14.13" type="verse">
						Wayesethuma ababili kubafundi bakhe, wathi kubo: “Hambani niye emzini; khona nizakuhlangana nomuntu othwele imbiza yamanzi; mlandeleni.
					</seg>
					<seg id="b.MAR.14.14" type="verse">
						Lapho engena khona, anothi kumninindlu: ‘Uthi uMfundisi: Iphi indlu yami, lapho ngingadlela khona iphasika nabafundi bami, na?’
					</seg>
					<seg id="b.MAR.14.15" type="verse">
						Yena uzakunikhombisa ikamelo elikhulu eliphezulu, elendlelweyo, lilungisiwe; silungiseleni khona.”
					</seg>
					<seg id="b.MAR.14.16" type="verse">
						Bahamba abafundi bafika emzini, bafumana kunjengokusho kwakhe kubo; base belungisa iphasika.
					</seg>
					<seg id="b.MAR.14.17" type="verse">
						Kusihlwa wafika nabayishumi nambili.
					</seg>
					<seg id="b.MAR.14.18" type="verse">
						Sebehlezi ekudleni, uJesu wathi: “Ngiqinisile ngithi kini: Omunye kini, odla nami, uzakungikhaphela.”
					</seg>
					<seg id="b.MAR.14.19" type="verse">
						Baqala ukudabuka, bathi kuye ngamunye: “Kungaba yimi na?”
					</seg>
					<seg id="b.MAR.14.20" type="verse">
						Wathi kubo: “Ngomunye wabayishumi nambili, okha kanye nami esitsheni.
					</seg>
					<seg id="b.MAR.14.21" type="verse">
						INdodana yomuntu iyamuka kambe njengokulotshiwe ngayo, kepha maye kulowo muntu iNdodana yomuntu ekhashelwa ngaye! Nga kukuhle kulowo muntu ukuba kazalwanga.”
					</seg>
					<seg id="b.MAR.14.22" type="verse">
						Kwathi besadla, uJesu wathabatha isinkwa, wasibusisa, wasihlephula, wabanika, wathi: “Thabathani nidle; lokhu kungumzimba wami.”
					</seg>
					<seg id="b.MAR.14.23" type="verse">
						Wayesethabatha isitsha, wabonga, wabanika; baphuza kuso bonke.
					</seg>
					<seg id="b.MAR.14.24" type="verse">
						Wathi kubo: “Lokhu kuyigazi lami lesivumelwano elithululwa ngenxa yabaningi.
					</seg>
					<seg id="b.MAR.14.25" type="verse">
						Ngiqinisile ngithi kini: Angisayikuphuza okwesithelo somvini, kuze kufike lolo suku engiyakusiphuza ngalo sisisha embusweni kaNkulunkulu.”
					</seg>
					<seg id="b.MAR.14.26" type="verse">
						Kwathi sebehlabelele igama lokubonga, baphuma baya eNtabeni Yeminqumo.
					</seg>
					<seg id="b.MAR.14.27" type="verse">
						UJesu wathi kubo: “Nonke nizakukhubeka, ngokuba kulotshiwe ukuthi: ‘Ngiyakushaya umalusi, izimvu zihlakazeke.’
					</seg>
					<seg id="b.MAR.14.28" type="verse">
						Kepha emva kokuvuswa kwami ngiyakunandulela ukuya eGalile.”
					</seg>
					<seg id="b.MAR.14.29" type="verse">
						UPetru wathi kuye: “Noma beyakukhubeka bonke, hhayi mina.”
					</seg>
					<seg id="b.MAR.14.30" type="verse">
						UJesu wathi kuye: “Ngiqinisile ngithi kuwe: Namhlanje ngalobu busuku, lingakakhali kabili iqhude, uzakungiphika kathathu.”
					</seg>
					<seg id="b.MAR.14.31" type="verse">
						Kepha waqinisa ngamandla, wathi: “Noma ngingaze ngife nawe, angisoze ngakuphika.” Basho njalo bonke.
					</seg>
					<seg id="b.MAR.14.32" type="verse">
						Bafika endaweni ethiwa iGetsemane; wathi kubafundi bakhe: “Hlalani lapha, ngisaya kukhuleka.”
					</seg>
					<seg id="b.MAR.14.33" type="verse">
						Wathatha oPetru noJakobe noJohane, waqala ukuba novalo nosizi.
					</seg>
					<seg id="b.MAR.14.34" type="verse">
						Wathi kubo: “Umphefumulo wami ulusizi kakhulu kuze kube sekufeni; hlalani lapha, nilinde.”
					</seg>
					<seg id="b.MAR.14.35" type="verse">
						Waqhubeka ingcosana, wawa phansi, wakhuleka ukuba, uma kungenzeka, kudlule kuye lo mzuzu.
					</seg>
					<seg id="b.MAR.14.36" type="verse">
						Wathi: “Aba, Baba, konke kungenzeka kuwe; ake ususe kimi lesi sitsha, kepha kungabi njengokuba ngithanda mina, kodwa njengokuba uthanda wena.”
					</seg>
					<seg id="b.MAR.14.37" type="verse">
						Wayeseza, wabafumana belele; wathi kuPetru: “Simoni, ulele na? Ubungelinde ihora libe linye na?
					</seg>
					<seg id="b.MAR.14.38" type="verse">
						Lindani, nikhuleke ukuba ningangeni ekulingweni; umoya uyavuma, kepha inyama ibuthakathaka.”
					</seg>
					<seg id="b.MAR.14.39" type="verse">
						Wabuye wasuka waya kukhuleka, esho lona lelo zwi.
					</seg>
					<seg id="b.MAR.14.40" type="verse">
						Esebuya futhi wabafumana belele, ngokuba amehlo abo ayenzima; babengazi ukuthi bazakumphendula ngokuthini.
					</seg>
					<seg id="b.MAR.14.41" type="verse">
						Weza ngokwesithathu, wathi kubo: “Nisalele namanje niphumula. Kwanele, ihora lifikile; bhekani, iNdodana yomuntu isiyakhashelwa ezandleni zezoni.
					</seg>
					<seg id="b.MAR.14.42" type="verse">
						Sukumani sihambe. Bhekani, ongikhaphelayo usesondele.”
					</seg>
					<seg id="b.MAR.14.43" type="verse">
						Khona masinyane esakhuluma, kwafika uJuda, omunye wabayishumi nambili, enesixuku esinezinkemba nezinduku, sivela kubapristi abakhulu nababhali namalunga.
					</seg>
					<seg id="b.MAR.14.44" type="verse">
						Kepha omkhaphelayo wayebanike isiboniso sokuthi: “Lowo engiyakumanga, nguye; mbambeni, nihambe naye, nimqinise.”
					</seg>
					<seg id="b.MAR.14.45" type="verse">
						Esefikile wasondela kuye masinyane, wathi: “Rabi!” Wamanga.
					</seg>
					<seg id="b.MAR.14.46" type="verse">
						Base bembeka izandla, bambamba.
					</seg>
					<seg id="b.MAR.14.47" type="verse">
						Omunye kwababemi khona wahosha inkemba, wayigenca inceku yompristi omkhulu, wayinquma indlebe.
					</seg>
					<seg id="b.MAR.14.48" type="verse">
						UJesu wathatha wathi kubo: “Niphumile kungathi nize kumphangi, niphethe izinkemba nezinduku ukungibamba.
					</seg>
					<seg id="b.MAR.14.49" type="verse">
						Benginani imihla ngemihla ethempelini ngifundisa, anangibamba; kepha nga kugcwaliseka imibhalo.”
					</seg>
					<seg id="b.MAR.14.50" type="verse">
						Bamshiya bonke, babaleka.
					</seg>
					<seg id="b.MAR.14.51" type="verse">
						Insizwa ethile yamlandela yembethe indwangu nje emzimbeni; bayibamba.
					</seg>
					<seg id="b.MAR.14.52" type="verse">
						Yayisiyishiya indwangu, yabaleka ze.
					</seg>
					<seg id="b.MAR.14.53" type="verse">
						Base bemusa uJesu kumpristi omkhulu; kwabuthana bonke abapristi abakhulu namalunga nababhali.
					</seg>
					<seg id="b.MAR.14.54" type="verse">
						UPetru wamlandela ekude, waze wangena egcekeni lompristi omkhulu; wayehlezi kanye nezikhonzi otha umlilo.
					</seg>
					<seg id="b.MAR.14.55" type="verse">
						Abapristi abakhulu nomphakathi wonke bafuna ubufakazi ngoJesu ukuba bambulale, kepha ababufumananga.
					</seg>
					<seg id="b.MAR.14.56" type="verse">
						Ngokuba abaningi bafakaza amanga ngaye, kepha ubufakazi babo abuhlangananga.
					</seg>
					<seg id="b.MAR.14.57" type="verse">
						Kwasukuma abathile, bafakaza amanga ngaye, bathi:
					</seg>
					<seg id="b.MAR.14.58" type="verse">
						“Thina simzwile ethi: ‘Ngiyakulidiliza leli thempeli elenziwe ngezandla, ngakhe ngezinsuku ezintathu elinye elingenziwe ngezandla.’ ”
					</seg>
					<seg id="b.MAR.14.59" type="verse">
						Nakuba kunjalo ubufakazi babo abuhlangananga.
					</seg>
					<seg id="b.MAR.14.60" type="verse">
						Kwase kusukuma umpristi omkhulu phakathi kwabo, wambuza uJesu, wathi: “Awuphenduli lutho na? Kuyini abakufakaza ngawe laba na?”
					</seg>
					<seg id="b.MAR.14.61" type="verse">
						Kepha wathula, akaphendula lutho. Umpristi omkhulu wabuye wambuza, wathi kuye: “UnguKristu, iNdodana yoBongekayo na?”
					</seg>
					<seg id="b.MAR.14.62" type="verse">
						Wathi uJesu: “Nginguye. Niyakubona iNdodana yomuntu ihlezi ngakwesokunene saMandla, iza ngamafu ezulu.”
					</seg>
					<seg id="b.MAR.14.63" type="verse">
						Khona umpristi omkhulu waklebhula izingubo zakhe, wathi: “Sisaswelelani ofakazi na?
					</seg>
					<seg id="b.MAR.14.64" type="verse">
						Senikuzwile ukuhlambalaza; nithini na?” Bamlahla bonke ngokuthi ufanele ukufa.
					</seg>
					<seg id="b.MAR.14.65" type="verse">
						Abanye base beqala ukumkhafulela ngamathe nokumgubuzela ubuso nokumdushuza, bathi kuye: “Profetha.” Nezikhonzi zamthatha zammukula.
					</seg>
					<seg id="b.MAR.14.66" type="verse">
						UPetru esesegcekeni ngaphansi, kwafika enye yamantombazana ompristi omkhulu,
					</seg>
					<seg id="b.MAR.14.67" type="verse">
						yambona uPetru otha, yambheka, yathi: “Nawe ubunoJesu waseNazaretha.”
					</seg>
					<seg id="b.MAR.14.68" type="verse">
						Kepha waphika wathi: “Angikwazi, yebo, angikuzwisisi okushoyo;” waphumela enkundleni; lakhala iqhude.
					</seg>
					<seg id="b.MAR.14.69" type="verse">
						Intombazana imbona yabuye yaqala ukusho kwababemi khona ukuthi: “Lona ungomunye wabo.”
					</seg>
					<seg id="b.MAR.14.70" type="verse">
						Kepha waphinda waphika. Emva kwesikhashana futhi ababemi khona bathi kuPetru: “Nempela ungomunye wabo, ngokuba ungowaseGalile.”
					</seg>
					<seg id="b.MAR.14.71" type="verse">
						Wayeseqala ukuthuka nokufunga, ethi: “Angimazi lowo muntu enikhuluma ngaye.”
					</seg>
					<seg id="b.MAR.14.72" type="verse">
						Lase likhala masinyane iqhude ngokwesibili. UPetru wayesekhumbula izwi abelishilo kuye uJesu lokuthi: “Iqhude lingakakhali kabili, uzakungiphika kathathu;” wakhala nokukhala izinyembezi.
					</seg>
				</div>
				<div id="b.MAR.15" type="chapter">
					<seg id="b.MAR.15.1" type="verse">
						Kwathi masinyane ekuseni abapristi abakhulu namalunga nababhali nomphakathi wonke benza icebo, bambopha uJesu, bamqhuba, bamnikela kuPilatu.
					</seg>
					<seg id="b.MAR.15.2" type="verse">
						UPilatu wambuza wathi: “Wena uyinkosi yabaJuda na?” Waphendula, wathi kuye: “Usho khona.”
					</seg>
					<seg id="b.MAR.15.3" type="verse">
						Abapristi abakhulu bammangalela ngokuningi.
					</seg>
					<seg id="b.MAR.15.4" type="verse">
						UPilatu wabuye wambuza, wathi: “Awuphenduli lutho na? Bheka, bakuthwesa icala ngokuningi kangaka.”
					</seg>
					<seg id="b.MAR.15.5" type="verse">
						Kodwa uJesu akabe esaphendula lutho, waze wamangala uPilatu.
					</seg>
					<seg id="b.MAR.15.6" type="verse">
						Kwathi ngomkhosi wayehleze ebakhululela isiboshwa sibe sinye abasicelayo.
					</seg>
					<seg id="b.MAR.15.7" type="verse">
						Kwakukhona-ke omunye, nguBaraba igama lakhe, owayeboshiwe kanye namahlubuka; wona ayebulele umuntu ekuhlubukeni.
					</seg>
					<seg id="b.MAR.15.8" type="verse">
						Isixuku senyuka, saqala ukucela ukuba abenzele njengalokho ebehleze ebenzela.
					</seg>
					<seg id="b.MAR.15.9" type="verse">
						Kepha uPilatu wabaphendula wathi: “Nithanda ukuba nginikhululele inkosi yabaJuda na?”
					</seg>
					<seg id="b.MAR.15.10" type="verse">
						Ngokuba wayekwazi ukuthi abapristi abakhulu bamnikele ngomhawu.
					</seg>
					<seg id="b.MAR.15.11" type="verse">
						Kepha abapristi abakhulu babhebhezela isixuku ukuba okungcono asikhululele uBaraba.
					</seg>
					<seg id="b.MAR.15.12" type="verse">
						UPilatu wabuye waphendula, wathi kubo: “Pho-ke, ngimenzenjani lo enithi uyinkosi yabaJuda na?”
					</seg>
					<seg id="b.MAR.15.13" type="verse">
						Babuye bamemeza, bathi: “Mbethele esiphambanweni!”
					</seg>
					<seg id="b.MAR.15.14" type="verse">
						Kodwa uPilatu wathi kubo: “Ngokuba wenze bubi buni na?” Kepha bamemeza kakhulu, bathi: “Mbethele esiphambanweni!”
					</seg>
					<seg id="b.MAR.15.15" type="verse">
						Khona uPilatu ethanda ukudelisa isixuku wasikhululela uBaraba, kepha wamshaya uJesu, wamnikela ukuba abethelwe esiphambanweni.
					</seg>
					<seg id="b.MAR.15.16" type="verse">
						Amabutho ayesemngenisa phakathi endlini ethiwa iPretoriyu, abizela ndawonye ibutho lonke.
					</seg>
					<seg id="b.MAR.15.17" type="verse">
						Ayesemembathisa ingubo ebubende, amcwashelisa ngomqhele ayeweluke ngameva.
					</seg>
					<seg id="b.MAR.15.18" type="verse">
						Aqala ukumkhulekela, athi: “Bayede, nkosi yabaJuda!”
					</seg>
					<seg id="b.MAR.15.19" type="verse">
						Amshaya ekhanda ngomhlanga, amkhafulela ngamathe, aguqa ngamadolo, akhuleka kuye.
					</seg>
					<seg id="b.MAR.15.20" type="verse">
						Esembhinqile amhlubula ingubo ebubende, amembathisa izingubo zakhe. Ayesephuma naye ukuba ambethele esiphambanweni.
					</seg>
					<seg id="b.MAR.15.21" type="verse">
						Acindezela umuntu obedlula, uSimoni waseKhurene, evela endle, uyise ka-Aleksandru noRufu, ukuba athwale isiphambano sakhe.
					</seg>
					<seg id="b.MAR.15.22" type="verse">
						Ayesemyisa endaweni yaseGolgotha okungukuthi ngokuhunyushwa iNdawo Yekhanda.
					</seg>
					<seg id="b.MAR.15.23" type="verse">
						Amnika iwayini elixutshwe nemure; kepha akalamukelanga.
					</seg>
					<seg id="b.MAR.15.24" type="verse">
						Ayesembethela esiphambanweni, abelana izingubo zakhe, enzelana inkatho ngazo ukuthi yilowo nalowo uyakuthathani.
					</seg>
					<seg id="b.MAR.15.25" type="verse">
						Kwakuyihora lesithathu esembethela esiphambanweni.
					</seg>
					<seg id="b.MAR.15.26" type="verse">
						Umbhalo wecala lakhe ubulotshiwe ngaphezulu wokuthi: INKOSI YABAJUDA.
					</seg>
					<seg id="b.MAR.15.27" type="verse">
						Kwabethelwa kanye naye abaphangi ababili, omunye ngakwesokunene nomunye ngakwesokhohlo sakhe.
					</seg>
					<seg id="b.MAR.15.28" type="verse">
						Kwase kugcwaliseka umbhalo othi: “Wabalwa kanye naboni.”
					</seg>
					<seg id="b.MAR.15.29" type="verse">
						Abadlulayo bamhlambalaza benikina amakhanda abo, bathi: “Eya wena odiliza ithempeli, ubuye ulakhe ngezinsuku ezintathu;
					</seg>
					<seg id="b.MAR.15.30" type="verse">
						zisindise, wehle esiphambanweni.”
					</seg>
					<seg id="b.MAR.15.31" type="verse">
						Kanjalo nabapristi abakhulu bambhinqa bebodwa kanye nababhali, bathi: “Wasindisa abanye, angezisindise yena.
					</seg>
					<seg id="b.MAR.15.32" type="verse">
						UKristu, iNkosi yakwa-Israyeli, makehle manje esiphambanweni, ukuze sibone, sikholwe.” Nababebethelwe kanye naye bamdumaza.
					</seg>
					<seg id="b.MAR.15.33" type="verse">
						Sekufikile ihora lesithupha kwaba mnyama emhlabeni wonke, kwaze kwaba yihora lesishiyagalolunye.
					</seg>
					<seg id="b.MAR.15.34" type="verse">
						Ngehora lesishiyagalolunye uJesu wamemeza ngezwi elikhulu, wathi: “Eloi, Eloi, lama sabaktani?” okungukuthi ngokuhunyushwa: “Nkulunkulu wami, Nkulunkulu wami, ungishiyeleni na?”
					</seg>
					<seg id="b.MAR.15.35" type="verse">
						Abanye kwababemi khona bekuzwa bathi: “Bheka, ubiza u-Eliya.”
					</seg>
					<seg id="b.MAR.15.36" type="verse">
						Wayesegijima omunye, wagcwalisa ilula ngoviniga, walichoma emhlangeni, wamphuzisa, wathi: “Yekani, sibone uma u-Eliya eza ukumehlisa.”
					</seg>
					<seg id="b.MAR.15.37" type="verse">
						UJesu wayesememeza ngezwi elikhulu, wafa.
					</seg>
					<seg id="b.MAR.15.38" type="verse">
						Khona isihenqo sethempeli sadabuka kabili, kusukela phezulu kuze kufike phansi.
					</seg>
					<seg id="b.MAR.15.39" type="verse">
						Kepha induna yekhulu eyayimi maqondana naye imbona efa ngokunjalo, yathi: “Nempela lo muntu ube yiNdodana kaNkulunkulu.”
					</seg>
					<seg id="b.MAR.15.40" type="verse">
						Kwakukhona nabesifazane bebukela, bekude; phakathi kwabo kwakukhona noMariya Magdalena, noMariya unina kaJakobe omncane nokaJose, kanye noSalome
					</seg>
					<seg id="b.MAR.15.41" type="verse">
						ababemlandela eseseGalile, bemkhonza, nabanye abesifazane abaningi abenyukela naye eJerusalema.
					</seg>
					<seg id="b.MAR.15.42" type="verse">
						Kwathi ukuba kuhlwe, ngokuba kwakulusuku lokulungisela okungukuthi olwandulela isabatha,
					</seg>
					<seg id="b.MAR.15.43" type="verse">
						kwafika uJosefa wase-Arimatheya, ilunga elidumileyo lomphakathi, owayewubheka naye umbuso kaNkulunkulu; wangena ngesibindi kuPilatu, wacela isidumbu sikaJesu.
					</seg>
					<seg id="b.MAR.15.44" type="verse">
						Kepha uPilatu wamangala ngokuthi ngabe usefile, wabiza induna yekhulu, wabuza kuyo ukuthi sekukade efile na?
					</seg>
					<seg id="b.MAR.15.45" type="verse">
						Esezwile enduneni yekhulu wamnika uJosefa isidumbu.
					</seg>
					<seg id="b.MAR.15.46" type="verse">
						Wathenga indwangu enhle, wamehlisa, wamsonga ngaleyo ndwangu, wambeka ethuneni elaliqoshwe edwaleni, wagingqela itshe emnyango wethuna.
					</seg>
					<seg id="b.MAR.15.47" type="verse">
						OMariya Magdalena noMariya unina kaJose babona lapho abekwa khona.
					</seg>
				</div>
				<div id="b.MAR.16" type="chapter">
					<seg id="b.MAR.16.1" type="verse">
						Selidlulile isabatha, oMariya Magdalena, noMariya unina kaJakobe, noSalome bathenga amakha ukuba beze bamgcobe.
					</seg>
					<seg id="b.MAR.16.2" type="verse">
						Ekuseni kakhulu ngosuku lokuqala lweviki beza ethuneni ekuphumeni kwelanga.
					</seg>
					<seg id="b.MAR.16.3" type="verse">
						Bakhuluma bodwa, bathi: “Ngubani oyakusigingqela itshe, lisuke emnyango wethuna na?”
					</seg>
					<seg id="b.MAR.16.4" type="verse">
						Bathi ukubheka, babona ukuthi itshe seligingqiwe; ngokuba lalilikhulu kakhulu.
					</seg>
					<seg id="b.MAR.16.5" type="verse">
						Kuthe bengena ethuneni, babona insizwa ihlezi ngakwesokunene yembethe ingubo ende emhlophe; bethuka.
					</seg>
					<seg id="b.MAR.16.6" type="verse">
						Kepha yathi kubo: “Ningethuki; nifuna uJesu waseNazaretha obebethelwe esiphambanweni; uvukile; kakho lapha; bhekani nansi indawo lapho bebembeke khona.
					</seg>
					<seg id="b.MAR.16.7" type="verse">
						Kodwa hambani nitshele abafundi bakhe kanye noPetru ukuthi uyanandulela ukuya eGalile; nizakumbona lapho, njengalokho eshilo kini.”
					</seg>
					<seg id="b.MAR.16.8" type="verse">
						Base bephuma, babaleka ethuneni, ngokuba babefikelwe ngukuthuthumela nokumangala, kabashongo lutho kumuntu, ngokuba babesaba.
					</seg>
					<seg id="b.MAR.16.9" type="verse">
						Esevukile, kusekuseni ngosuku lokuqala lweviki, wabonakala kuqala kuMariya Magdalena ayekhiphe kuye amademoni ayisikhombisa.
					</seg>
					<seg id="b.MAR.16.10" type="verse">
						Yena wahamba wababikela labo ababe naye uJesu, besalila bekhala.
					</seg>
					<seg id="b.MAR.16.11" type="verse">
						Kwathi bona sebezwile ukuthi uyaphila nokuthi uboniwe nguye, abaze bakholwa.
					</seg>
					<seg id="b.MAR.16.12" type="verse">
						Emva kwalokho wabonakala ngesinye isimo kwababili kubo behamba beya emaphandleni.
					</seg>
					<seg id="b.MAR.16.13" type="verse">
						Nabo bahamba babikela abanye; nalabo abaze bakholwa.
					</seg>
					<seg id="b.MAR.16.14" type="verse">
						Ngasemuva wabonakala kwabayishumi nanye behlezi ekudleni, wabasola ngokungakholwa kwabo nangobulukhuni benhliziyo yabo, ngokuba bengakholwanga yilabo abambonileyo esevukile.
					</seg>
					<seg id="b.MAR.16.15" type="verse">
						Wayesethi kubo: “Hambani niye ezweni lonke, nishumayele ivangeli kukho konke okudaliweyo.
					</seg>
					<seg id="b.MAR.16.16" type="verse">
						Okholwayo abhapathizwe uyakusindiswa, kepha ongakholwayo uyakulahlwa.
					</seg>
					<seg id="b.MAR.16.17" type="verse">
						Lezi zibonakaliso ziyakubalandela abakholwayo: ngegama lami bayakukhipha amademoni, bashumayele ngezilimi ezintsha,
					</seg>
					<seg id="b.MAR.16.18" type="verse">
						baphathe izinyoka; uma bephuza okubulalayo, akusoze kwaba nangozi; bayakubeka izandla phezu kwabagulayo, basinde.”
					</seg>
					<seg id="b.MAR.16.19" type="verse">
						Njalo-ke iNkosi uJesu isikhulumile kubo yakhushulelwa ezulwini, yahlala ngakwesokunene sikaNkulunkulu.
					</seg>
					<seg id="b.MAR.16.20" type="verse">
						Kepha bona bephuma bashumayela ezindaweni zonke, iNkosi isebenza nabo, iqinisa izwi ngezibonakaliso ezilandelayo.
					</seg>
				</div>
			</div>
			<div id="b.LUK" type="book">
				<div id="b.LUK.1" type="chapter">
					<seg id="b.LUK.1.1" type="verse">
						Njengokuba abaningi sebezamile ukulanda ngokuhlelekile ngalezo zindaba ezigcwaliseke phakathi kwethu,
					</seg>
					<seg id="b.LUK.1.2" type="verse">
						njengalokho basinika zona labo ababekhona kwasekuqaleni, bezibonela ngamehlo, beyizikhonzi zezwi,
					</seg>
					<seg id="b.LUK.1.3" type="verse">
						kwasengathi kuhle nakimina, lokhu ngizihlolisisile zonke izinto, kusukela ekuqaleni, ngikulobele ngokulandelana, Theyofilu odumileyo,
					</seg>
					<seg id="b.LUK.1.4" type="verse">
						ukuze wazi ukuqiniseka kwalezo zindaba ozifundisiweyo.
					</seg>
					<seg id="b.LUK.1.5" type="verse">
						Emihleni kaHerode inkosi yaseJudiya kwakukhona umpristi othile ogama lakhe nguZakariya, esigabeni sika-Abiya, nomkakhe engowamadodakazi ka-Aroni, igama lakhe ngu-Elisabethe.
					</seg>
					<seg id="b.LUK.1.6" type="verse">
						Babelungile bobabili phambi kukaNkulunkulu behamba ngayo yonke imiyalo nezimiso zeNkosi, bengasoleki.
					</seg>
					<seg id="b.LUK.1.7" type="verse">
						Kepha babengenamntwana, ngokuba u-Elisabethe wayeyinyumba; bobabili base bekhulile.
					</seg>
					<seg id="b.LUK.1.8" type="verse">
						Kwathi-ke esayenza inkonzo yobupristi phambi kukaNkulunkulu njengokuhlelwa kwesikhathi sesigaba sakubo,
					</seg>
					<seg id="b.LUK.1.9" type="verse">
						ngokomthetho wobupristi kwaba nguye owabelwa ukungena ethempelini leNkosi, azoshisa impepho.
					</seg>
					<seg id="b.LUK.1.10" type="verse">
						Isixuku sonke sabantu sasikhuleka ngaphandle ngesikhathi sempepho.
					</seg>
					<seg id="b.LUK.1.11" type="verse">
						Kwabonakala kuye ingelosi yeNkosi imi ngakwesokunene se-altare lempepho.
					</seg>
					<seg id="b.LUK.1.12" type="verse">
						UZakariya eyibona wethuka, wehlelwa luvalo.
					</seg>
					<seg id="b.LUK.1.13" type="verse">
						Kepha ingelosi yathi kuye: “Ungesabi, Zakariya, ngokuba isicelo sakho sizwakele; umkakho u-Elisabethe uzakukuzalela indodana, uyiqambe igama lokuthi uJohane.
					</seg>
					<seg id="b.LUK.1.14" type="verse">
						Uzakuba nokujabula nokuthokoza wena; nabaningi bazakujabula ngokuzalwa kwakhe.
					</seg>
					<seg id="b.LUK.1.15" type="verse">
						Ngokuba uzakuba mkhulu emehlweni eNkosi; kasoze waphuza iwayini nophuzo oludakisayo; uzakugcwaliswa nguMoya oNgcwele esesesiswini sikanina.
					</seg>
					<seg id="b.LUK.1.16" type="verse">
						Abaningi kubantwana bakwa-Israyeli uyakubaphendulela eNkosini uNkulunkulu wabo.
					</seg>
					<seg id="b.LUK.1.17" type="verse">
						Uyakuhamba ngaphambi kwayo emoyeni nasemandleni ka-Eliya ukuphendulela izinhliziyo zawoyise kubantwana nabangalaleliyo ekuqondeni kwabalungileyo, ukulungisela iNkosi isizwe esilungiselweyo.”
					</seg>
					<seg id="b.LUK.1.18" type="verse">
						UZakariya wathi engelosini: “Ngiyakukwazi ngani lokhu na? Ingani sengiyindoda endala mina, nomkami uqhubekile ezinsukwini zakhe.”
					</seg>
					<seg id="b.LUK.1.19" type="verse">
						Ingelosi yaphendula, yathi kuye: “NginguGabriyeli mina, omiyo phambi kukaNkulunkulu; ngithunyiwe ukuba ngikhulume kuwe, ngikubikele lezi zindaba ezinhle.
					</seg>
					<seg id="b.LUK.1.20" type="verse">
						Bheka-ke, uzakuba yisimungulu, ungakwazi ukukhuluma kuze kube lusuku okwenzeka ngalo lokhu, ngokuba ungakholwanga ngamazwi ami azakugcwaliseka ngesikhathi sawo.”
					</seg>
					<seg id="b.LUK.1.21" type="verse">
						Abantu bemlindele uZakariya bamangala ngokulibala kwakhe ethempelini.
					</seg>
					<seg id="b.LUK.1.22" type="verse">
						Kuthe esephuma, wahluleka ukukhuluma kubo; bazi ukuthi ubone umbono ethempelini; wayelokhu ebaqhweba, wahlala eyisimungulu.
					</seg>
					<seg id="b.LUK.1.23" type="verse">
						Kwathi seziphelile izinsuku zokukhonza kwakhe, wamuka waya ekhaya.
					</seg>
					<seg id="b.LUK.1.24" type="verse">
						Kepha emva kwalezo zinsuku u-Elisabethe umkakhe wakhulelwa, wazifihla izinyanga eziyisihlanu, wathi:
					</seg>
					<seg id="b.LUK.1.25" type="verse">
						“Yenze njalo iNkosi kimi emihleni eyangibheka ngayo ukususa ihlazo lami phakathi kwabantu.”
					</seg>
					<seg id="b.LUK.1.26" type="verse">
						Ngenyanga yesithupha ingelosi uGabriyeli yathunywa nguNkulunkulu emzini waseGalile ogama lawo yiNazaretha,
					</seg>
					<seg id="b.LUK.1.27" type="verse">
						entombini eyayimiselwe indoda ebizo layo nguJosefa wendlu kaDavide; ibizo lentombi nguMariya.
					</seg>
					<seg id="b.LUK.1.28" type="verse">
						Yangena ingelosi kuye, yathi: “E wena ophiwe umusa! INkosi inawe; ubusisiwe esifazaneni.”
					</seg>
					<seg id="b.LUK.1.29" type="verse">
						Kepha yena wethuka ngezwi layo ezindla ngokuthi kungaba ngukubingelela kuni lokhu.
					</seg>
					<seg id="b.LUK.1.30" type="verse">
						Ingelosi yathi kuye: “Ungesabi, Mariya, ngokuba ufumene umusa kuNkulunkulu.
					</seg>
					<seg id="b.LUK.1.31" type="verse">
						Bheka, uzakukhulelwa, uzale indodana, uyiqambe igama lokuthi uJesu.
					</seg>
					<seg id="b.LUK.1.32" type="verse">
						Yena uyakuba mkhulu, athiwe iNdodana yoPhezukonke; iNkosi uNkulunkulu iyakumnika isihlalo sobukhosi sikayise uDavide;
					</seg>
					<seg id="b.LUK.1.33" type="verse">
						uyakuba yinkosi yendlu kaJakobe kuze kube phakade, nombuso wakhe awuyikuba nakuphela.”
					</seg>
					<seg id="b.LUK.1.34" type="verse">
						UMariya wathi engelosini: “Lokhu kuyakwenzeka kanjani, njengokuba ngingayazi indoda na?”
					</seg>
					<seg id="b.LUK.1.35" type="verse">
						Ingelosi yaphendula, yathi kuye: “UMoya oNgcwele uzakuza phezu kwakho, amandla oPhezukonke akusibekele; ngakho-ke okungcwele okuzozalwa kuzakuthiwa iNdodana kaNkulunkulu.
					</seg>
					<seg id="b.LUK.1.36" type="verse">
						Bheka, u-Elisabethe isihlobo sakho naye ukhulelwe indodana esemdala; lena ngeyesithupha yakhe obethiwa inyumba.
					</seg>
					<seg id="b.LUK.1.37" type="verse">
						Ngokuba akukho lutho olungenzeke kuNkulunkulu.”
					</seg>
					<seg id="b.LUK.1.38" type="verse">
						UMariya wathi: “Bheka, ngiyincekukazi yeNkosi; akube kimi njengezwi lakho.” Ingelosi yamuka kuye.
					</seg>
					<seg id="b.LUK.1.39" type="verse">
						Ngalezo zinsuku uMariya wasuka waya ngokushesha kwelezintaba emzini wakwaJuda.
					</seg>
					<seg id="b.LUK.1.40" type="verse">
						Wangena endlini kaZakariya, wambingelela u-Elisabethe.
					</seg>
					<seg id="b.LUK.1.41" type="verse">
						Kwathi ukuba u-Elisabethe ezwe ukubingelela kukaMariya, umntwana waxhuma esiswini sakhe; u-Elisabethe wagcwala uMoya oNgcwele,
					</seg>
					<seg id="b.LUK.1.42" type="verse">
						wamemeza ngezwi elikhulu, wathi: “Ubusisiwe wena esifazaneni! Sibusisiwe nesithelo sesisu sakho!
					</seg>
					<seg id="b.LUK.1.43" type="verse">
						Ngehlelwe kanjani yilokhu ukuba unina weNkosi yami ahambele kimi na?
					</seg>
					<seg id="b.LUK.1.44" type="verse">
						Ngokuba bheka, kuthe izwi lokubingelela kwakho lifika ezindlebeni zami, umntwana waxhuma esiswini sami ngokujabula.
					</seg>
					<seg id="b.LUK.1.45" type="verse">
						Ubusisiwe owakholwayo, ngokuba kuzakuba khona ukufezeka kwalokho akutshelwa, kuvela eNkosini.”
					</seg>
					<seg id="b.LUK.1.46" type="verse">
						Wayesethi uMariya: “Umphefumulo wami uyayitusa Nkosi,
					</seg>
					<seg id="b.LUK.1.47" type="verse">
						nomoya wami uyathokoza kuNkulunkulu, uMsindisi wami,
					</seg>
					<seg id="b.LUK.1.48" type="verse">
						ngokuba ubhekile ubuphansi bencekukazi yakhe. Bheka, kusukela manje izizukulwane zonke ziyakuthi ngibusisiwe.
					</seg>
					<seg id="b.LUK.1.49" type="verse">
						Ngokuba uSomandla ungenzele izinto ezinkulu: igama lakhe lingcwele.
					</seg>
					<seg id="b.LUK.1.50" type="verse">
						Isihawu sakhe sikuzo izizukulwane ngezizukulwane kubo abamesabayo.
					</seg>
					<seg id="b.LUK.1.51" type="verse">
						Wenzile amandla ngengalo yakhe; uchithile abazidlayo ekuzidleni kwenhliziyo yabo.
					</seg>
					<seg id="b.LUK.1.52" type="verse">
						Uwisile amakhosi ezihlalweni, uphakamisile abantukazana.
					</seg>
					<seg id="b.LUK.1.53" type="verse">
						Abalambileyo ubasuthisile ngezinto ezinhle, abacebileyo ubamukise ze.
					</seg>
					<seg id="b.LUK.1.54" type="verse">
						Uyisizile inceku yakhe u-Israyeli, ukuze akhumbule isihawu,
					</seg>
					<seg id="b.LUK.1.55" type="verse">
						njengalokho akusho kokhokho bethu ku-Abrahama nenzalo yakhe kuze kube phakade.”
					</seg>
					<seg id="b.LUK.1.56" type="verse">
						UMariya wahlala naye kungathi izinyanga ezintathu, wabuyela ekhaya.
					</seg>
					<seg id="b.LUK.1.57" type="verse">
						Saphelela-ke isikhathi sika-Elisabethe sokuba abelethe; wazala indodana.
					</seg>
					<seg id="b.LUK.1.58" type="verse">
						Abakhelene naye nezihlobo zakhe bezwa ukuthi iNkosi yenze isihawu sayo saba sikhulu kuye, bathokoza naye.
					</seg>
					<seg id="b.LUK.1.59" type="verse">
						Kwathi ngosuku lwesishiyagalombili beza ukusoka umntwana, bamqamba ngegama likayise uZakariya.
					</seg>
					<seg id="b.LUK.1.60" type="verse">
						Unina wayesephendula ethi: “Qhabo, uzakuthiwa uJohane.”
					</seg>
					<seg id="b.LUK.1.61" type="verse">
						Bathi kuye: “Akakho noyedwa emndenini wakini obizwa ngalelo gama.”
					</seg>
					<seg id="b.LUK.1.62" type="verse">
						Bamqhweba uyise ukuthi ufuna ukumqamba ngaliphi.
					</seg>
					<seg id="b.LUK.1.63" type="verse">
						Wabiza isileti, waloba ukuthi. “NguJohane igama lakhe.” Bamangala bonke.
					</seg>
					<seg id="b.LUK.1.64" type="verse">
						Kwase kuvuleka umlomo wakhe khona lapho nolimi lwakhe, wakhuluma embonga uNkulunkulu.
					</seg>
					<seg id="b.LUK.1.65" type="verse">
						Bonke abakhelene nabo behlelwa ngukwesaba, bakhuluma ngazo zonke lezo zindaba kulo lonke lezintaba laseJudiya,
					</seg>
					<seg id="b.LUK.1.66" type="verse">
						nabo bonke abazizwayo bazigcina ezinhliziyweni zabo, bethi: “Kodwa lo mntwana uyakuba yini na?” Isandla seNkosi sasinaye.
					</seg>
					<seg id="b.LUK.1.67" type="verse">
						UZakariya uyise wagcwala uMoya oNgcwele, waprofetha wathi:
					</seg>
					<seg id="b.LUK.1.68" type="verse">
						“Mayibongwe iNkosi, uNkulunkulu ka-Israyeli, ngokuba ibahambele abantu bayo, yabenzela inkululeko.
					</seg>
					<seg id="b.LUK.1.69" type="verse">
						Yasivusela uphondo lwensindiso endlini kaDavide inceku yayo,
					</seg>
					<seg id="b.LUK.1.70" type="verse">
						njengalokho yakhuluma ngomlomo wabaprofethi bayo abangcwele basendulo,
					</seg>
					<seg id="b.LUK.1.71" type="verse">
						insindiso ezitheni zethu nasesandleni sabo bonke abasizondayo,
					</seg>
					<seg id="b.LUK.1.72" type="verse">
						ukwenzela okhokho bethu isihawu nokukhumbula isivumelwano sayo esingcwele,
					</seg>
					<seg id="b.LUK.1.73" type="verse">
						isifungo eyasifunga kubaba u-Abrahama,
					</seg>
					<seg id="b.LUK.1.74" type="verse">
						ukusinika ukuba sithi sikhululiwe esandleni sezitha zethu, siyikhonze singenakwesaba
					</seg>
					<seg id="b.LUK.1.75" type="verse">
						ngobungcwele nangokulunga phambi kwayo zonke izinsuku zethu.
					</seg>
					<seg id="b.LUK.1.76" type="verse">
						Nawe-ke mntwana, uyakuthiwa umprofethi woPhezukonke, ngokuba uyakuhamba phambi kweNkosi ukulungisa izindlela zayo
					</seg>
					<seg id="b.LUK.1.77" type="verse">
						ukunika abantu bayo ukuyazi insindiso ngokuthethelelwa kwezono zabo,
					</seg>
					<seg id="b.LUK.1.78" type="verse">
						ngemisesane yesihawu sikaNkulunkulu wethu esizakuhanjelwa ngayo ngukusa kwaphezulu,
					</seg>
					<seg id="b.LUK.1.79" type="verse">
						ukubakhanyisela abahlezi ebumnyameni nasethunzini lokufa nokuqondisa izinyawo zethu endleleni yokuthula.”
					</seg>
					<seg id="b.LUK.1.80" type="verse">
						Wakhula-ke umntwana, waba namandla emoyeni; wahlala ehlane kwaze kwaba lusuku lokubonakaliswa kwakhe ku-Israyeli.
					</seg>
				</div>
				<div id="b.LUK.2" type="chapter">
					<seg id="b.LUK.2.1" type="verse">
						Kwathi ngalezo zinsuku kwaphuma isimemezelo kuKesari Awugustu sokuba kubalwe izwe lonke.
					</seg>
					<seg id="b.LUK.2.2" type="verse">
						Lokhu kubalwa kokuqala kwenziwa uKhureniyu engumbusi waseSiriya.
					</seg>
					<seg id="b.LUK.2.3" type="verse">
						Bonke baya kubalwa, yilowo nalowo emzini wakubo.
					</seg>
					<seg id="b.LUK.2.4" type="verse">
						Naye uJosefa wakhuphuka ephuma eGalile emzini waseNazaretha, waya eJudiya emzini kaDavide othiwa iBetlehema, ngokuba wayengowendlu nozalo lukaDavide,
					</seg>
					<seg id="b.LUK.2.5" type="verse">
						ukuyobalwa kanye noMariya owayemmiselwe ukuba abe ngumkakhe, ekhulelwe.
					</seg>
					<seg id="b.LUK.2.6" type="verse">
						Kwathi-ke beselapho, zaphelela izinsuku zokuba abelethe.
					</seg>
					<seg id="b.LUK.2.7" type="verse">
						Wazibula ngendodana, wayembesa, wayilalisa emkhombeni, ngokuba bantula indawo endlini yezihambi.
					</seg>
					<seg id="b.LUK.2.8" type="verse">
						Kwakukhona abelusi kulelo zwe ababehlezi endle, belinda umhlambi wabo ebusuku.
					</seg>
					<seg id="b.LUK.2.9" type="verse">
						Ingelosi yeNkosi yema phambi kwabo, inkazimulo yeNkosi yabakhanyisa nxazonke; besaba ngokwesaba okukhulu.
					</seg>
					<seg id="b.LUK.2.10" type="verse">
						Ingelosi yathi kubo: “Ningesabi; ngokuba bhekani, nginibikela izindaba ezinhle zokuthokoza okukhulu okuzakuba kubantu bonke,
					</seg>
					<seg id="b.LUK.2.11" type="verse">
						ukuthi nizalelwe namuhla uMsindisi onguKristu iNkosi emzini kaDavide.
					</seg>
					<seg id="b.LUK.2.12" type="verse">
						Nalokhu kuyisiboniso kini: niyakufumana umntwana embesiwe, elele emkhombeni.”
					</seg>
					<seg id="b.LUK.2.13" type="verse">
						Masinyane kwaba khona kanye nengelosi uquqaba lwebandla lasezulwini, lumdumisa uNkulunkulu, luthi:
					</seg>
					<seg id="b.LUK.2.14" type="verse">
						“Udumo kuNkulunkulu kweliphezulu, nokuthula emhlabeni kubantu abathokozelwa nguye.”
					</seg>
					<seg id="b.LUK.2.15" type="verse">
						Kwathi ukuba zimuke kubo izingelosi ziya ezulwini, abelusi bakhuluma bodwa, bathi: “Asihambe manje, size sifike eBetlehema, sibone leyo nto eyenzekileyo iNkosi esazisile yona.”
					</seg>
					<seg id="b.LUK.2.16" type="verse">
						Bephuthuma bafika, bafumanisa oMariya noJosefa, nomntwana olele emkhombeni.
					</seg>
					<seg id="b.LUK.2.17" type="verse">
						Sebebonile balanda ngalelo zwi ababetshelwe lona ngalowo mntwana.
					</seg>
					<seg id="b.LUK.2.18" type="verse">
						Bonke abezwayo bamangala ngokukhulunywe kubo ngabelusi.
					</seg>
					<seg id="b.LUK.2.19" type="verse">
						Kepha uMariya wagcina onke lawo mazwi ezindla ngawo enhliziyweni yakhe.
					</seg>
					<seg id="b.LUK.2.20" type="verse">
						Babuya-ke abelusi bemdumisa, bembonga uNkulunkulu ngakho konke abakuzwileyo nabakubonileyo, njengalokho kwakukhulunyiwe kubo.
					</seg>
					<seg id="b.LUK.2.21" type="verse">
						Kwathi seziphelile izinsuku eziyisishiyagalombili zokuba umntwana asokwe, igama lakhe lathiwa uJesu, elaliqanjiwe yingelosi, engakathatshathwa esiswini.
					</seg>
					<seg id="b.LUK.2.22" type="verse">
						Kwathi ukuba kuphelele izinsuku zokuhlanjululwa kwabo ngokomthetho kaMose, benyukela naye eJerusalema ukuba bammise phambi kweNkosi
					</seg>
					<seg id="b.LUK.2.23" type="verse">
						njengokulotshiwe emthethweni weNkosi ukuthi: “Konke okwesilisa okuyizibulo kuyakuthiwa okwahlukaniselwe iNkosi”,
					</seg>
					<seg id="b.LUK.2.24" type="verse">
						banikele ngomhlatshelo njengokushiwo emthethweni weNkosi: “Amahobhe amabili noma amaphuphu amabili amajuba.”
					</seg>
					<seg id="b.LUK.2.25" type="verse">
						Bheka, kwakukhona umuntu eJerusalema ogama lakhe linguSimeyoni; lo muntu wayelungile, emesaba uNkulunkulu, ebhekile induduzo ka-Israyeli; noMoya oNgcwele wayephezu kwakhe.
					</seg>
					<seg id="b.LUK.2.26" type="verse">
						Kwakubonakalisiwe kuye ngoMoya oNgcwele ukuthi akayikubona ukufa engakamboni uKristu weNkosi.
					</seg>
					<seg id="b.LUK.2.27" type="verse">
						Wafika ngoMoya ethempelini. Kwathi ukuba abazali balethe umntwana uJesu ethempelini ukuba benze kuye njengesiko lomthetho,
					</seg>
					<seg id="b.LUK.2.28" type="verse">
						wamamukela ngokumgona, wambonga uNkulunkulu, wathi:
					</seg>
					<seg id="b.LUK.2.29" type="verse">
						“Sale usumukisa ngokuthula inceku yakho, Somandla, njengezwi lakho,
					</seg>
					<seg id="b.LUK.2.30" type="verse">
						ngokuba amehlo ami abonile insindiso yakho
					</seg>
					<seg id="b.LUK.2.31" type="verse">
						oyilungisele ebusweni babantu bonke,
					</seg>
					<seg id="b.LUK.2.32" type="verse">
						ukukhanya kokwambulela abezizwe nenkazimulo yesizwe sakho u-Israyeli.”
					</seg>
					<seg id="b.LUK.2.33" type="verse">
						Uyise nonina bamangala ngalokho okukhulunywa ngaye.
					</seg>
					<seg id="b.LUK.2.34" type="verse">
						USimeyoni wababusisa, wathi kuMariya unina: “Bheka, lo umiselwe ukuwa nokuvuka kwabaningi ku-Israyeli, nesibonakaliso esiphikwayo —
					</seg>
					<seg id="b.LUK.2.35" type="verse">
						yebo, inkemba iyakudabula nowakho umphefumulo — ukuba kwambulwe izizindlo zezinhliziyo eziningi.”
					</seg>
					<seg id="b.LUK.2.36" type="verse">
						Kwakukhona nomprofethikazi, u-Ana, indodakazi kaFanuweli, owesizwe sika-Aseri; wayesekhulile kakhulu, ebehlalile nendoda iminyaka eyisikhombisa emva kobuntombi bakhe,
					</seg>
					<seg id="b.LUK.2.37" type="verse">
						engumfelokazi waze waba neminyaka engamashumi ayisishiyagalombili nane, engasuki ethempelini, ekhonza ngokuzila nangokukhuleka ubusuku nemini.
					</seg>
					<seg id="b.LUK.2.38" type="verse">
						Naye-ke efika ngasona leso sikhathi wamtusa uNkulunkulu, wakhuluma ngaye kubo bonke ababebheke ukukhululwa kweJerusalema.
					</seg>
					<seg id="b.LUK.2.39" type="verse">
						Kwathi sebefeze konke okungokomthetho weNkosi babuyela eGalile emzini wakubo iNazaretha.
					</seg>
					<seg id="b.LUK.2.40" type="verse">
						Wakhula umntwana, waba namandla, wagcwala ukuhlakanipha; nomusa kaNkulunkulu wawuphezu kwakhe.
					</seg>
					<seg id="b.LUK.2.41" type="verse">
						Abazali bakhe baya eJerusalema iminyaka yonke ngomkhosi wePhasika.
					</seg>
					<seg id="b.LUK.2.42" type="verse">
						Eseneminyaka eyishumi nambili, bakhuphuka njengokomthetho womkhosi.
					</seg>
					<seg id="b.LUK.2.43" type="verse">
						Sebeziqedile izinsuku, ekubuyeni kwabo, umntwana uJesu wasala eJerusalema, abazali bakhe bengazi.
					</seg>
					<seg id="b.LUK.2.44" type="verse">
						Bethi-ke bona uphakathi kwabahambisana nabo bahamba ibanga losuku, bamfuna phakathi kwezihlobo nabazana nabo.
					</seg>
					<seg id="b.LUK.2.45" type="verse">
						Bengamtholi babuyela eJerusalema, bemfuna.
					</seg>
					<seg id="b.LUK.2.46" type="verse">
						Kwathi emva kwezinsuku ezintathu bamfumana ethempelini ehlezi phakathi kwabafundisi, ebezwa, ebabuza.
					</seg>
					<seg id="b.LUK.2.47" type="verse">
						Bonke ababemuzwa bamangala ngokuqonda nangokuphendula kwakhe.
					</seg>
					<seg id="b.LUK.2.48" type="verse">
						Bathi bembona, bamangala; unina wathi kuye: “Mntanami, usenzeleni okunje na? Bheka, uyihlo nami besikufuna silusizi.”
					</seg>
					<seg id="b.LUK.2.49" type="verse">
						Wathi kubo: “Kukanjani, beningifunelani na? Beningazi yini ukuthi kumelwe ukuba ngibe kokukaBaba na?”
					</seg>
					<seg id="b.LUK.2.50" type="verse">
						Abaliqondanga lelo zwi abelikhuluma kubo.
					</seg>
					<seg id="b.LUK.2.51" type="verse">
						Wehla nabo, wafika eNazaretha, wabathobela. Kepha unina wawagcina onke lawa mazwi enhliziyweni yakhe.
					</seg>
					<seg id="b.LUK.2.52" type="verse">
						UJesu waqhubeka ekuhlakanipheni, nasekukhuleni, nasemseni kuNkulunkulu nakubantu.
					</seg>
				</div>
				<div id="b.LUK.3" type="chapter">
					<seg id="b.LUK.3.1" type="verse">
						Kwathi ngomnyaka weshumi nanhlanu wokubusa kukaTiberiyu Kesari, uPontiyu Pilatu engumbusi waseJudiya, uHerode engumtetrarki waseGalile, uFiliphu umfowabo engumtetrarki wezwe lase-Itureya nelaseTrakhoniti, uLisaniya engumtetrarki wase-Abilene,
					</seg>
					<seg id="b.LUK.3.2" type="verse">
						u-Anase engumpristi omkhulu noKayafase, kwafika izwi likaNkulunkulu kuJohane indodana kaZakariya ehlane.
					</seg>
					<seg id="b.LUK.3.3" type="verse">
						Weza ezweni lonke laseJordani eshumayela umbhapathizo wokuphenduka, kube ngukuthethelelwa kwezono,
					</seg>
					<seg id="b.LUK.3.4" type="verse">
						njengokuba kulotshiwe encwadini yamazwi ka-Isaya umprofethi ukuthi: “Izwi lomemezayo ehlane, lithi: ‘Lungisani indlela yeNkosi, nenze imikhondo yayo iqonde.
					</seg>
					<seg id="b.LUK.3.5" type="verse">
						Izigodi zonke ziyakugqitshwa, zonke izintaba namagquma kuyakwehliswa; kuqonde izinsongansonga, nemigoxigoxi ibe yizindlela ezilelezekile;
					</seg>
					<seg id="b.LUK.3.6" type="verse">
						inyama yonke izakubona insindiso kaNkulunkulu.’ ”
					</seg>
					<seg id="b.LUK.3.7" type="verse">
						Ngakho-ke wathi ezixukwini ezaziphumela ukubhapathizwa nguye: “Nzalo yezinyoka, ubani onibonise ukubalekela intukuthelo ezayo na?
					</seg>
					<seg id="b.LUK.3.8" type="verse">
						Ngakho vezani izithelo ezifanele ukuphenduka, ningaqali ukuthi phakathi kini: ‘Sinobaba u-Abrahama;’ ngokuba ngithi kini: UNkulunkulu unamandla okumvusela u-Abrahama abantwana kulawa matshe.
					</seg>
					<seg id="b.LUK.3.9" type="verse">
						Namanje izembe selibekiwe empandeni yemithi; ngakho yonke imithi engatheli isithelo esihle iyanqunywa, iphonswe emlilweni.”
					</seg>
					<seg id="b.LUK.3.10" type="verse">
						Izixuku zambuza zathi: “Pho, sizakwenzani na?”
					</seg>
					<seg id="b.LUK.3.11" type="verse">
						Waphendula, wathi kubo: “Onezingubo ezimbili akamuphe ongenayo; naye onokudla enze njalo.”
					</seg>
					<seg id="b.LUK.3.12" type="verse">
						Kwafika nabathelisi ukuba babhapathizwe, bathi kuye: “Mfundisi, sizakwenzani na?”
					</seg>
					<seg id="b.LUK.3.13" type="verse">
						Wathi kubo: “Ningabizi lutho ngaphezu kwenikumiselweyo.”
					</seg>
					<seg id="b.LUK.3.14" type="verse">
						Namabutho ambuza athi: “Thina-ke, sizakwenzani na?” Wathi kuwo: “Ningamuki muntu lutho ngendluzula, ningamxabheleli; yaneliswani yizinkokhelo zenu.”
					</seg>
					<seg id="b.LUK.3.15" type="verse">
						Abantu besabhekile, bezindla bonke ezinhliziyweni zabo ngoJohane ukuthi ingabe unguKristu yini,
					</seg>
					<seg id="b.LUK.3.16" type="verse">
						uJohane waphendula, wathi kubo bonke: “Mina kambe nginibhapathiza ngamanzi, kepha uyeza onamandla kunami engingafanele ukuthukulula umchilo wezicathulo zakhe; yena uzakunibhapathiza ngoMoya oNgcwele nangomlilo;
					</seg>
					<seg id="b.LUK.3.17" type="verse">
						oqoma lakhe lokwela lisesandleni sakhe ukushanelisisa isibuya sakhe nokubuthela ukolweni enqolobaneni yakhe; kepha amakhoba uzakuwashisa ngomlilo ongacimekiyo.”
					</seg>
					<seg id="b.LUK.3.18" type="verse">
						Nangokunye okuningi washumayela ivangeli kubantu, ebayala.
					</seg>
					<seg id="b.LUK.3.19" type="verse">
						Kepha uHerode umtetrarki, esolwa nguye ngenxa kaHerodiya umkamfowabo nangenxa yakho konke okubi abekwenzile uHerode,
					</seg>
					<seg id="b.LUK.3.20" type="verse">
						wenezela nalokhu kokunye konke, wamvalela uJohane etilongweni.
					</seg>
					<seg id="b.LUK.3.21" type="verse">
						Kwathi bebhapathiziwe abantu bonke, naye uJesu esebhapathiziwe, ekhuleka, izulu lavuleka,
					</seg>
					<seg id="b.LUK.3.22" type="verse">
						uMoya oNgcwele enesimo somzimba njengejuba wehlela phezu kwakhe; kwavela izwi ezulwini, lithi: “Wena uyiNdodana yami ethandekayo; ngithokozile ngawe.”
					</seg>
					<seg id="b.LUK.3.23" type="verse">
						Yena uJesu, ukuqala kwakhe, wayeneminyaka engaba ngamashumi amathathu, eyindodana, njengokushiwoyo, kaJosefa ka-Eli
					</seg>
					<seg id="b.LUK.3.24" type="verse">
						kaMathati kaLevi kaMeliki kaJanayi kaJosefa
					</seg>
					<seg id="b.LUK.3.25" type="verse">
						kaMatathiya ka-Amose kaNahume ka-Eseli kaNagayi
					</seg>
					<seg id="b.LUK.3.26" type="verse">
						kaMati, kaMatathiya kaSemeyini kaJosefa kaJuda
					</seg>
					<seg id="b.LUK.3.27" type="verse">
						kaJohanani kaResa kaZorobabeli kaSalatiyeli kaNeri
					</seg>
					<seg id="b.LUK.3.28" type="verse">
						kaMeliki ka-Adi kaKosamu ka-Elimadamu ka-Eri
					</seg>
					<seg id="b.LUK.3.29" type="verse">
						kaJose ka-Eliyezeri kaJorimi kaMathati kaLevi
					</seg>
					<seg id="b.LUK.3.30" type="verse">
						kaSimeyoni kaJuda kaJosefa kaJonamu ka-Eliyakimi
					</seg>
					<seg id="b.LUK.3.31" type="verse">
						kaMeleya kaMena kaMathata kaNathamu kaDavide
					</seg>
					<seg id="b.LUK.3.32" type="verse">
						kaJesayi ka-Obede kaBowasi kaSala kaNasoni
					</seg>
					<seg id="b.LUK.3.33" type="verse">
						ka-Aminadaba ka-Adameyini ka-Arani ka-Esiromu kaFaresi kaJuda
					</seg>
					<seg id="b.LUK.3.34" type="verse">
						kaJakobe ka-Isaka ka-Abrabama kaThara kaNahori
					</seg>
					<seg id="b.LUK.3.35" type="verse">
						kaSeruki kaRagawu kaFaleki ka-Ebere kaSala
					</seg>
					<seg id="b.LUK.3.36" type="verse">
						kaKayinamu ka-Arfakisadi kaSemi kaNowa kaLameka
					</seg>
					<seg id="b.LUK.3.37" type="verse">
						kaMathusala ka-Enoke kaJarethi kaMaleleyeli kaKayinani
					</seg>
					<seg id="b.LUK.3.38" type="verse">
						ka-Enose kaSeti ka-Adamu kaNkulunkulu.
					</seg>
				</div>
				<div id="b.LUK.4" type="chapter">
					<seg id="b.LUK.4.1" type="verse">
						UJesu egcwele uMoya oNgcwele wabuya eJordani, waholekela ngoMoya ehlane,
					</seg>
					<seg id="b.LUK.4.2" type="verse">
						elingwa nguSathane izinsuku ezingamashumi amane. Akadlanga lutho kulezo zinsuku; seziphelile, walamba.
					</seg>
					<seg id="b.LUK.4.3" type="verse">
						Wayesethi kuye uSathane: “Uma uyiNdodana kaNkulunkulu, yisho kuleli tshe ukuba libe yisinkwa.”
					</seg>
					<seg id="b.LUK.4.4" type="verse">
						UJesu wamphendula wathi: “Kulotshiwe ukuthi: ‘Akusinkwa sodwa umuntu azakuphila ngaso.’ ”
					</seg>
					<seg id="b.LUK.4.5" type="verse">
						Esemenyusela entabeni ende wambonisa imibuso yonke yezwe ngomzuzwanyana.
					</seg>
					<seg id="b.LUK.4.6" type="verse">
						USathane wathi kuye: “Amandla onke lana ngokunika wena kanye nenkazimulo yawo, ngokuba inikwe mina, futhi ngiyinika noma ubani ngokuthanda kwami.
					</seg>
					<seg id="b.LUK.4.7" type="verse">
						Ngakho-ke wena, uma ukhuleka phambi kwami, konke kuzakuba ngokwakho.”
					</seg>
					<seg id="b.LUK.4.8" type="verse">
						UJesu waphendula, wathi kuye: “Kulotshiwe ukuthi: ‘Wokhuleka eNkosini uNkulunkulu wakho, umkhonze yena yedwa.’ ”
					</seg>
					<seg id="b.LUK.4.9" type="verse">
						Wayesemholela eJerusalema, wammisa esiqongweni sethempeli, wathi kuye: “Uma uyiNdodana kaNkulunkulu, ziphonse phansi lapha,
					</seg>
					<seg id="b.LUK.4.10" type="verse">
						ngokuba kulotshiwe ukuthi:
					</seg>
					<seg id="b.LUK.4.11" type="verse">
						“ ‘Uyakuyaleza izingelosi zakhe ngawe, zikulinde,’ “nokuthi: “ ‘Ziyakukuthwala ngezandla, ungaze waqhuzuka etsheni ngonyawo lwakho.’ ”
					</seg>
					<seg id="b.LUK.4.12" type="verse">
						UJesu waphendula, wathi kuye: “Kwathiwa: ‘Ungayilingi iNkosi uNkulunkulu wakho.’ ”
					</seg>
					<seg id="b.LUK.4.13" type="verse">
						USathane eseqede ukulinga konke wamuka kuye isikhathi.
					</seg>
					<seg id="b.LUK.4.14" type="verse">
						UJesu wabuyela eGalile ngamandla kaMoya; udumo lwakhe lwanda kulo lonke izwe langakhona.
					</seg>
					<seg id="b.LUK.4.15" type="verse">
						Wafundisa emasinagogeni abo edunyiswa yibo bonke.
					</seg>
					<seg id="b.LUK.4.16" type="verse">
						Wafika eNazaretha, lapho wayondliwa khona, wangena esinagogeni ngosuku lwesabatha njengokwenza kwakhe, wasukumela ukufunda.
					</seg>
					<seg id="b.LUK.4.17" type="verse">
						Wanikwa incwadi ka-Isaya umprofethi, wayivula incwadi, wafumana indawo okulotshwe kuyo ukuthi:
					</seg>
					<seg id="b.LUK.4.18" type="verse">
						“UMoya weNkosi uphezu kwami, ngokuba ingigcobile ukuba ngishumayele ivangeli kwabampofu, ingithumele ukumemezela ukukhululwa kwabathunjiweyo, nokubona kwabayizimpumputhe, nokuhlenga abacindezelweyo,
					</seg>
					<seg id="b.LUK.4.19" type="verse">
						nokumemezela umnyaka omuhle weNkosi.”
					</seg>
					<seg id="b.LUK.4.20" type="verse">
						Wayigoqonga incwadi, wayinika isikhonzi, wahlala; amehlo abo bonke ababesesinagogeni amgqolozela.
					</seg>
					<seg id="b.LUK.4.21" type="verse">
						Waqala ukukhuluma kubo, ethi: “Namhlanje ugcwalisekile lo mbhalo ezindlebeni zenu.”
					</seg>
					<seg id="b.LUK.4.22" type="verse">
						Bonke bamfakazela bemangala ngamazwi omusa aphuma emlonyeni wakhe, bathi: “Lo akasiyo indodana kaJosefa na?”
					</seg>
					<seg id="b.LUK.4.23" type="verse">
						Wathi kubo: “Nempela niyakusho kimi lesi saga sokuthi: ‘Nyanga, zelaphe wena.’ Lokho esikuzwile kwenziwa eKapernawume, kwenze nalapha ezweni lakini.”
					</seg>
					<seg id="b.LUK.4.24" type="verse">
						Wathi-ke: “Ngiqinisile ngithi kini: Akukho mprofethi owamukelwa ezweni lakubo.
					</seg>
					<seg id="b.LUK.4.25" type="verse">
						Kepha ngempela ngithi kini: Kwakukhona kwa-Israyeli abafelokazi abaningi emihleni ka-Eliya, lapho izulu lalivalekile iminyaka emithathu nezinyanga eziyisithupha, kwaba khona indlala enkulu ezweni lonke;
					</seg>
					<seg id="b.LUK.4.26" type="verse">
						kepha u-Eliya kathunyelwanga nakoyedwa kubona, kuphela eSarepita laseSidoni kowesifazane ongumfelokazi.
					</seg>
					<seg id="b.LUK.4.27" type="verse">
						Kwakukhona futhi kwa-Israyeli abanochoko abaningi ngesikhathi sika-Elisha umprofethi; kepha akuhlanjululwanga namunye kubo, kuphela uNayimani umSiriya.”
					</seg>
					<seg id="b.LUK.4.28" type="verse">
						Bonke ababesesinagogeni bagcwala ulaka bekuzwa lokho.
					</seg>
					<seg id="b.LUK.4.29" type="verse">
						Basukuma, bamxosha emzini, bamqhubela ekwengameni kwentaba umuzi wabo owakhiwe phezu kwayo, ukuze bamkhalakathelisele phansi.
					</seg>
					<seg id="b.LUK.4.30" type="verse">
						Kepha yena edabula phakathi kwabo wamuka.
					</seg>
					<seg id="b.LUK.4.31" type="verse">
						Wehlela eKapernawume umuzi waseGalile. Wayebafundisa ngosuku lwesabatha.
					</seg>
					<seg id="b.LUK.4.32" type="verse">
						Bamangala ngokufundisa kwakhe, ngokuba izwi lakhe lalinamandla.
					</seg>
					<seg id="b.LUK.4.33" type="verse">
						Kwakukhona esinagogeni umuntu onomoya wedemoni elingcolileyo, wamemeza ngezwi elikhulu, wathi:
					</seg>
					<seg id="b.LUK.4.34" type="verse">
						“Hhiya! Sinamsebenzi muni nawe Jesu waseNazaretha? Uze ukusibhubhisa na? Ngiyakwazi ukuba ungubani: ungoNgcwele kaNkulunkulu.”
					</seg>
					<seg id="b.LUK.4.35" type="verse">
						UJesu wamkhuza wathi: “Thula, uphume kuye!” Idemoni lamphonsa phansi phakathi kwabo, laphuma kuye lingamlimazanga.
					</seg>
					<seg id="b.LUK.4.36" type="verse">
						Behlelwa ngukwesaba bonke, bakhuluma bodwa, bathi: “Yizwi lini leli lokuba ayale omoya abangcolileyo ngegunya nangamandla, baphume?”
					</seg>
					<seg id="b.LUK.4.37" type="verse">
						Kwanda udumo ngaye kuzo zonke izindawo zangakhona.
					</seg>
					<seg id="b.LUK.4.38" type="verse">
						Wasuka esinagogeni, wangena endlini kaSimoni. Kepha umkhwekazi kaSimoni wayebanjwe ngumkhuhlane omkhulu; bamnxusa ngaye.
					</seg>
					<seg id="b.LUK.4.39" type="verse">
						Wamengama, wakhuza umkhuhlane; wona wamyeka; wasuka masinyane, wabakhonza.
					</seg>
					<seg id="b.LUK.4.40" type="verse">
						Ukushona kwelanga bonke ababe nabagulayo izifo ngezifo babaletha kuye; ebeka izandla phezu kwabo ngabanye wabaphulukisa.
					</seg>
					<seg id="b.LUK.4.41" type="verse">
						Kwaphuma namademoni kwabaningi ememeza ethi: “Wena uyiNdodana kaNkulunkulu.” Kepha wawakhuza, kawavumelanga ukuba akhulume, ngokuba ayemazi ukuthi unguKristu.
					</seg>
					<seg id="b.LUK.4.42" type="verse">
						Sekusile, waphuma waya endaweni eyihlane; izixuku zamfuna, zaze zafika kuye impela, zambamba ukuba angamuki kuzo.
					</seg>
					<seg id="b.LUK.4.43" type="verse">
						Kepha wathi kuzo: “Nakweminye imizi ngimelwe ukushumayela ivangeli lombuso kaNkulunkulu, ngokuba ngithunyelwe lokho.”
					</seg>
					<seg id="b.LUK.4.44" type="verse">
						Washumayela emasinagogeni aseGalile.
					</seg>
				</div>
				<div id="b.LUK.5" type="chapter">
					<seg id="b.LUK.5.1" type="verse">
						Kwathi isixuku simbunganyela ukuba sizwe izwi likaNkulunkulu, wayemi ngaselwandle lwaseGenesaretha,
					</seg>
					<seg id="b.LUK.5.2" type="verse">
						wabona imikhumbi emibili imi ngaselwandle; abadobi babephumile kuyo behlanza amanetha.
					</seg>
					<seg id="b.LUK.5.3" type="verse">
						Esengene komunye wemikhumbi ongokaSimoni wamcela ukuba asuke kancane emhlabathini. Wahlala phansi, wabafundisa abantu esemkhunjini.
					</seg>
					<seg id="b.LUK.5.4" type="verse">
						Kuthe esegcinile ukukhuluma, wathi kuSimoni: “Qhubekela ekujuleni, nehlise amanetha enu, nibambe.”
					</seg>
					<seg id="b.LUK.5.5" type="verse">
						USimoni waphendula wathi: “Nkosi, sishikile ubusuku bonke, asibambanga lutho; kepha ngezwi lakho ngiyakuwehlisa amanetha.”
					</seg>
					<seg id="b.LUK.5.6" type="verse">
						Sebekwenzile lokho babamba izinhlanzi eziningi kakhulu, aze agqabuka amanetha abo.
					</seg>
					<seg id="b.LUK.5.7" type="verse">
						Babaqhweba omana babo abakomunye umkhumbi ukuba beze, bababambise. Beza-ke, bayigcwalisa imikhumbi yomibili, yaze yathi ayizike.
					</seg>
					<seg id="b.LUK.5.8" type="verse">
						Kuthe uSimoni Petru ekubona lokho, waziphonsa phansi ngasemadolweni kaJesu, wathi: “Suka kimi, Nkosi, ngokuba ngingumuntu oyisoni.”
					</seg>
					<seg id="b.LUK.5.9" type="verse">
						Ngokuba ubehlelwa ngukwesaba, yena kanye nabo bonke ababe naye, ngobuningi bezinhlanzi ababezibambile,
					</seg>
					<seg id="b.LUK.5.10" type="verse">
						kanjalo-ke noJakobe noJohane amadodana kaZebedewu ababesebenzisana noSimoni. UJesu wathi kuSimoni: “Ungesabi; kusukela manje uzakubamba abantu.”
					</seg>
					<seg id="b.LUK.5.11" type="verse">
						Sebeyilethile imikhumbi emhlabathini bashiya konke, bamlandela.
					</seg>
					<seg id="b.LUK.5.12" type="verse">
						Kwathi ekomunye wemizi, bheka, nanso indoda egcwele uchoko. Kuthe embona uJesu, wawa ngobuso, wamnxusa wathi: “Nkosi, uma uthanda, ungangihlambulula.”
					</seg>
					<seg id="b.LUK.5.13" type="verse">
						Welula isandla sakhe, wamphatha, wathi: “Ngiyathanda; hlambuluka.” Masinyane uchoko lwasuka kuye.
					</seg>
					<seg id="b.LUK.5.14" type="verse">
						Wamyala ukuba angatsheli muntu, wathi: “Kepha suka, uzibonakalise kumpristi, unikele ngokuhlanjululwa kwakho, njengalokho uMose akuyalayo, kube ngubufakazi kubo.”
					</seg>
					<seg id="b.LUK.5.15" type="verse">
						Kwayilapho ukukhuluma ngaye kwanda kakhulu. Zabuthana izixuku eziningi ukuzwa nokuphulukiswa ezifweni zazo.
					</seg>
					<seg id="b.LUK.5.16" type="verse">
						Kepha yena wamonyukela ehlane, wakhuleka.
					</seg>
					<seg id="b.LUK.5.17" type="verse">
						Kwathi ngolunye lwalezo zinsuku yena esafundisa, kwakuhlezi khona abaFarisi nabafundisi bomthetho ababephuma emizini yonke yaseGalile neJudiya neJerusalema. Namandla eNkosi ayekuye ukuba aphulukise.
					</seg>
					<seg id="b.LUK.5.18" type="verse">
						Bheka-ke, nanko amadoda ethwele ohlakeni umuntu ofe uhlangothi, efuna ukumngenisa nokumbeka phambi kwakhe.
					</seg>
					<seg id="b.LUK.5.19" type="verse">
						Engafumani ukuthi angamngenisa kanjani ngenxa yesixuku akhwela phezu kwendlu, amehlisa ophahleni kanye nohlaka ngaphakathi phambi kukaJesu.
					</seg>
					<seg id="b.LUK.5.20" type="verse">
						Ebona ukukholwa kwawo wathi: “Mngane, uthethelelwe izono zakho.”
					</seg>
					<seg id="b.LUK.5.21" type="verse">
						Ababhali nabaFarisi baqala ukuzindla ngokuthi: “Ngubani lo okhuluma ngokuhlambalaza? Ngubani ongathethelela izono ngaphandle kukaNkulunkulu yedwa na?”
					</seg>
					<seg id="b.LUK.5.22" type="verse">
						Kepha uJesu ezazi izizindlo zabo waphendula, wathi kubo: “Nizindlani ezinhliziyweni zenu na?
					</seg>
					<seg id="b.LUK.5.23" type="verse">
						Yikuphi okulula ukuthi: ‘Uthethelelwe izono zakho,’ noma ukuthi: ‘Vuka uhambe,’ na?
					</seg>
					<seg id="b.LUK.5.24" type="verse">
						Kepha ukuze nazi ukuthi iNdodana yomuntu inamandla emhlabeni okuthethelela izono,” wayesethi kofe uhlangothi: “Kuwena ngithi: Vuka uthabathe uhlaka lwakho, uye endlini yakho.”
					</seg>
					<seg id="b.LUK.5.25" type="verse">
						Wasukuma khona lapho phambi kwabo, wathabatha lokho abelele kukho, wamuka waya endlini yakhe emdumisa uNkulunkulu.
					</seg>
					<seg id="b.LUK.5.26" type="verse">
						Ukumangala kwabehlela bonke, bamdumisa uNkulunkulu, bagcwala ukwesaba, bathi: “Sibonile izimanga namuhla.”
					</seg>
					<seg id="b.LUK.5.27" type="verse">
						Emva kwalokho waphuma, wabona umthelisi, igama lakhe nguLevi, ehlezi endaweni yokuthela, wathi kuye: “Ngilandele.”
					</seg>
					<seg id="b.LUK.5.28" type="verse">
						Washiya konke, wasukuma, wamlandela.
					</seg>
					<seg id="b.LUK.5.29" type="verse">
						ULevi wamenzela isidlo esikhulu endlini yakhe; kwakukhona isixuku esikhulu sabathelisi nabanye ababehlezi nabo ekudleni.
					</seg>
					<seg id="b.LUK.5.30" type="verse">
						AbaFarisi nababhali bakhonona kubafundi bakhe, bathi: “Yini ukuba nidle niphuze nabathelisi nezoni na?”
					</seg>
					<seg id="b.LUK.5.31" type="verse">
						Waphendula uJesu, wathi kubo: “Abaphilileyo abadingi inyanga, ngabagulayo bodwa.
					</seg>
					<seg id="b.LUK.5.32" type="verse">
						Kangizelanga ukubiza abalungileyo kodwa izoni ukuba ziphenduke.”
					</seg>
					<seg id="b.LUK.5.33" type="verse">
						Base bethi kuye: “Abafundi bakaJohane bazila kaningi, benze imikhuleko, kanjalo nababaFarisi, kepha abakho bayadla, baphuze.”
					</seg>
					<seg id="b.LUK.5.34" type="verse">
						Kepha uJesu, wathi kubo: “Ningabazilisa yini abayeni, umyeni esenabo na?
					</seg>
					<seg id="b.LUK.5.35" type="verse">
						Kodwa kuzakufika izinsuku, lapho umyeni ezakususwa kubo; yikhona bezakuzila ngalezo zinsuku.”
					</seg>
					<seg id="b.LUK.5.36" type="verse">
						Wabatshela nomfanekiso wokuthi: “Akakho odabula isiziba engutsheni entsha, asibekele engutsheni endala; uma enza lokho, uyayona entsha, futhi isiziba sentsha asizukuzwana nendala.
					</seg>
					<seg id="b.LUK.5.37" type="verse">
						Futhi akakho othela iwayini elisha ezimvabeni ezindala funa iwayini elisha liqhumise izimvaba, lichitheke lona, nezimvaba zonakale.
					</seg>
					<seg id="b.LUK.5.38" type="verse">
						Kodwa iwayini elisha limelwe ukuthelwa ezimvabeni ezintsha.
					</seg>
					<seg id="b.LUK.5.39" type="verse">
						Akakho othi ephuze iwayini elidala, afune elisha, ngokuba uthi elidala limnandi.”
					</seg>
				</div>
				<div id="b.LUK.6" type="chapter">
					<seg id="b.LUK.6.1" type="verse">
						Kwathi ngesabatha wadabula amasimu; abafundi bakhe bakha izikhwebu, badla bezihlikihla ngezandla.
					</seg>
					<seg id="b.LUK.6.2" type="verse">
						Kepha abathile babaFarisi bathi: “Nenzelani lokho okungavunyelwe ngesabatha na?”
					</seg>
					<seg id="b.LUK.6.3" type="verse">
						UJesu ebaphendula wathi: “Anifundanga yini ngalokho akwenza uDavide mhla elambile yena nababe naye
					</seg>
					<seg id="b.LUK.6.4" type="verse">
						ukuthi wangena endlini kaNkulunkulu, wathatha izinkwa zokubukwa ezingavunyelwe ukudliwa muntu, ngabapristi bodwa, wadla, wanika nababe naye, na?”
					</seg>
					<seg id="b.LUK.6.5" type="verse">
						Wathi kubo: “INdodana yomuntu iyiNkosi neyesabatha.”
					</seg>
					<seg id="b.LUK.6.6" type="verse">
						Kwathi-ke ngelinye isabatha wangena esinagogeni, wafundisa. Kwakukhona umuntu lapho osandla sakhe sokunene sasishwabene.
					</seg>
					<seg id="b.LUK.6.7" type="verse">
						Ababhali nabaFarisi bamqaphelisisa ukuthi uyaphilisa yini ngesabatha, ukuze bathole ukumbeka icala.
					</seg>
					<seg id="b.LUK.6.8" type="verse">
						Kepha wazazi izizindlo zabo wathi kuyo indoda esandla sishwabene: “Sukuma, ume phakathi.” Wasukuma-ke, wema.
					</seg>
					<seg id="b.LUK.6.9" type="verse">
						UJesu wathi kubo: “Ngiyanibuza ukuthi kuvunyelwe ngesabatha ukwenza okuhle noma okubi yini, ukusindisa umuntu noma ukumbulala, na?”
					</seg>
					<seg id="b.LUK.6.10" type="verse">
						Esebaqalazile bonke wathi kuye: “Yelula isandla sakho.” Wenze njalo-ke saze saphiliswa isandla sakhe.
					</seg>
					<seg id="b.LUK.6.11" type="verse">
						Base begcwala ukuhlanya, bakhuluma bodwa ngokuthi bangamenze njani uJesu.
					</seg>
					<seg id="b.LUK.6.12" type="verse">
						Kwathi ngalezo zinsuku waphuma waya entabeni ukuyokhuleka; wahlala ubusuku bonke ekhuleka kuNkulunkulu.
					</seg>
					<seg id="b.LUK.6.13" type="verse">
						Kwathi sekusile, wababiza abafundi bakhe, wakhetha kubo abayishumi nambili, wabaqamba ngokuthi abaphostoli:
					</seg>
					<seg id="b.LUK.6.14" type="verse">
						uSimoni owamqamba ngokuthi uPetru, no-Andreya umfowabo, noJakobe, noJohane, noFiliphu, noBartolomewu,
					</seg>
					<seg id="b.LUK.6.15" type="verse">
						noMathewu, noTomase, noJakobe ka-Alfewu, noSimoni othiwa isishisekeli,
					</seg>
					<seg id="b.LUK.6.16" type="verse">
						noJuda kaJakobe, noJuda Iskariyothe owaba ngumkhapheli.
					</seg>
					<seg id="b.LUK.6.17" type="verse">
						Khona wehla nabo, wema endaweni eyithafa kanye nesixuku esikhulu sabafundi bakhe noquqaba lwabantu abavela kulo lonke laseJudiya, naseJerusalema, nangaselwandle lwaseTire neSidoni,
					</seg>
					<seg id="b.LUK.6.18" type="verse">
						ababezile ukumuzwa nokuphulukiswa ezifweni zabo; nababekhathazwa ngawomoya abangcolileyo baphulukiswa.
					</seg>
					<seg id="b.LUK.6.19" type="verse">
						Isixuku sonke safuna ukumthinta, ngokuba kwakuphuma kuye amandla abaphilisa bonke.
					</seg>
					<seg id="b.LUK.6.20" type="verse">
						Wayesephakamisela amehlo akhe ngakubafundi bakhe, wathi: “Nibusisiwe nina bampofu, ngokuba umbuso kaNkulunkulu ungowenu.
					</seg>
					<seg id="b.LUK.6.21" type="verse">
						Nibusisiwe nina balambileyo kalokhu, ngokuba niyakusuthiswa. Nibusisiwe nina bakhalayo kalokhu, ngokuba niyakuhleka.
					</seg>
					<seg id="b.LUK.6.22" type="verse">
						Nibusisiwe, nxa abantu benizonda nanxa benicwasa, benithuka, belilahla igama lenu ngokungathi libi ngenxa yeNdodana yomuntu.
					</seg>
					<seg id="b.LUK.6.23" type="verse">
						“Thokozani ngalolo suku, nigxume; ngokuba bhekani, umvuzo wenu mkhulu ezulwini; ngokuba oyise babo benze njalo kubaprofethi.
					</seg>
					<seg id="b.LUK.6.24" type="verse">
						“Kepha maye kinina bacebileyo, ngokuba niyamukele induduzo yenu!
					</seg>
					<seg id="b.LUK.6.25" type="verse">
						Maye kinina basuthiyo kalokhu, ngokuba niyakulamba! Maye kinina bahlekayo kalokhu, ngokuba niyakulila, nikhale!
					</seg>
					<seg id="b.LUK.6.26" type="verse">
						Maye kinina, nxa abantu bonke bekhuluma kahle ngani, ngokuba oyise babo benze njalo kubaprofethi bamanga!
					</seg>
					<seg id="b.LUK.6.27" type="verse">
						“Kepha ngithi kini enizwayo: Thandani izitha zenu, nenze okuhle kwabanizondayo,
					</seg>
					<seg id="b.LUK.6.28" type="verse">
						nibusise abaniqalekisayo, nibakhulekele abanidumazayo.
					</seg>
					<seg id="b.LUK.6.29" type="verse">
						Okushaya esihlathini, mnike nesinye; nokwaphuca ingubo, ungamnqabeli nebhantshi.
					</seg>
					<seg id="b.LUK.6.30" type="verse">
						Muphe yilowo nalowo ocela kuwe; nokwaphuca okwakho, ungabuyi ukubize kuye.
					</seg>
					<seg id="b.LUK.6.31" type="verse">
						Njengalokhu nithanda ukuba abantu benze kini, yenzani njalo kubo.
					</seg>
					<seg id="b.LUK.6.32" type="verse">
						“Uma nithanda abanithandayo, ninakubongwa kuni na? Ngokuba nezoni zithanda abazithandayo.
					</seg>
					<seg id="b.LUK.6.33" type="verse">
						Ngakho uma nenza okuhle kwabenza okuhle kini, ninakubongwa kuni na? Ngokuba nezoni zenza khona lokho.
					</seg>
					<seg id="b.LUK.6.34" type="verse">
						Uma nitsheleka labo enithemba ukwamukela kubo, ninakubongwa kuni na? Nezoni zitsheleka izoni ukuba zamukele okungako.
					</seg>
					<seg id="b.LUK.6.35" type="verse">
						Kepha thandani izitha zenu, nenze okuhle, nitsheleke, ningadikibali; nomvuzo wenu uyakuba mkhulu, nibe ngabantwana boPhezukonke, ngokuba umnene yena kwabangabongiyo nababi.
					</seg>
					<seg id="b.LUK.6.36" type="verse">
						Yibani nesihawu, njengokuba uYihlo enesihawu.
					</seg>
					<seg id="b.LUK.6.37" type="verse">
						“Ningahluleli, khona anisoze nahlulelwa; ningalahli, khona anisoze nalahlwa; thethelelani, khona niyakuthethelelwa.
					</seg>
					<seg id="b.LUK.6.38" type="verse">
						Yiphani, khona niyakuphiwa; bayakunipha esifubeni senu isilinganiso esihle, esigxushiweyo, esigqishiweyo, esichichimayo; ngokuba ngesilinganiso enilinganisa ngaso nani niyakulinganiselwa ngaso.”
					</seg>
					<seg id="b.LUK.6.39" type="verse">
						Wabatshela nomfanekiso wokuthi: “Impumputhe ingahola impumputhe na? Aziyikukhalakathela emgodini zombili na?
					</seg>
					<seg id="b.LUK.6.40" type="verse">
						Umfundi kaphezu komfundisi; kepha yilowo ophelelisiwe uyakuba njengomfundisi wakhe.
					</seg>
					<seg id="b.LUK.6.41" type="verse">
						“Ubhekelani ucezwana olusesweni lomfowenu, kanti ugongolo olukwelakho iso awuluboni na?
					</seg>
					<seg id="b.LUK.6.42" type="verse">
						Ungasho kanjani kumfowenu ukuthi: ‘Mfowethu, ake ngikhiphe ucezwana olusesweni lakho,’ wena ongaboni ugongolo olukwelakho iso, na? Mzenzisi, khipha kuqala ugongolo olukwelakho iso, yikhona uyakubonisisa ukukhipha ucezwana olusesweni lomfowenu.
					</seg>
					<seg id="b.LUK.6.43" type="verse">
						“Ngokuba akukho muthi omuhle othela isithelo esibi; futhi nomuthi omubi awutheli isithelo esihle.
					</seg>
					<seg id="b.LUK.6.44" type="verse">
						Ngokuba yilowo nalowo muthi waziwa ngesithelo sawo. Akukhiwa kambe amakhiwane emeveni, nezithelo zomvini azikhiwa ejikijolweni.
					</seg>
					<seg id="b.LUK.6.45" type="verse">
						Umuntu omuhle uveza okuhle emfuyweni enhle yenhliziyo, nomubi uveza okubi emfuyweni embi; ngokuba umlomo wakhe ukhuluma ngokuchichima kwenhliziyo.
					</seg>
					<seg id="b.LUK.6.46" type="verse">
						“Ningibizelani ngokuthi: ‘Nkosi, Nkosi,’ ningakwenzi engikushoyo, na?
					</seg>
					<seg id="b.LUK.6.47" type="verse">
						Yilowo nalowo oza kimi, ezwe amazwi ami, awenze, ngonikhombisa lowo afana naye.
					</seg>
					<seg id="b.LUK.6.48" type="verse">
						Ufana nomuntu owayakha indlu, wemba washonisa, wabeka isisekelo edwaleni. Ekufikeni kwesikhukhula umfula washaya leyo ndlu, kepha wawungenamandla okuyinyakazisa, ngokuba yayakhiwe kahle.
					</seg>
					<seg id="b.LUK.6.49" type="verse">
						Kodwa ozwayo engenzi unjengomuntu owakha indlu emhlabathini ingenasisekelo; umfula wayishaya, yawa masinyane; kwaba kukhulu ukudilika kwaleyo ndlu.”
					</seg>
				</div>
				<div id="b.LUK.7" type="chapter">
					<seg id="b.LUK.7.1" type="verse">
						Kwathi eseqede onke amazwi akhe ezindlebeni zabantu, wangena eKapernawume.
					</seg>
					<seg id="b.LUK.7.2" type="verse">
						Inceku yenduna yekhulu ethile ethandekayo kuyo yayigula, isizakufa.
					</seg>
					<seg id="b.LUK.7.3" type="verse">
						Isizwile ngoJesu yathuma amalunga abaJuda kuye, imcela ukuba eze ayisindise inceku yayo.
					</seg>
					<seg id="b.LUK.7.4" type="verse">
						Esefikile kuJesu amncenga kakhulu, ethi: “Ifanele ukuba uyenzele lokho,
					</seg>
					<seg id="b.LUK.7.5" type="verse">
						ngokuba ithanda isizwe sakithi; yiyo esakhele isinagoge.”
					</seg>
					<seg id="b.LUK.7.6" type="verse">
						UJesu wayesehamba nawo. Kepha engasekude nendlu, induna yekhulu yathumela kuye abahlobo, bathi kuye: “Nkosi, ungazihluphi, ngokuba angifanele ukuba ungene phansi kophahla lwami.
					</seg>
					<seg id="b.LUK.7.7" type="verse">
						Ngakho angizibonanga ukuthi ngifanele ukuza kuwe; kepha yisho izwi, khona inceku yami iyakusinda.
					</seg>
					<seg id="b.LUK.7.8" type="verse">
						Ngokuba nami ngingumuntu ophansi kwamakhosi, nginamabutho phansi kwami; ngithi kwelinye: ‘Hamba,’ lihambe; nakwelinye: ‘Woza,’ lize; nasencekwini yami: ‘Yenza lokhu,’ ikwenze.”
					</seg>
					<seg id="b.LUK.7.9" type="verse">
						UJesu ekuzwa lokho wamangala ngayo, waphenduka, wathi esixukwini esimlandelayo: “Ngithi kini: Angizange ngifumane ukukholwa okungaka nakwa-Israyeli.”
					</seg>
					<seg id="b.LUK.7.10" type="verse">
						Ababethunyiwe sebebuyele ekhaya bafumana inceku isindile.
					</seg>
					<seg id="b.LUK.7.11" type="verse">
						Kwathi ngangomuso waya emzini othiwa iNayini; kwahamba naye abafundi bakhe nesixuku esikhulu.
					</seg>
					<seg id="b.LUK.7.12" type="verse">
						Esesondela esangweni lomuzi, bheka, kwaphunyiswa ofileyo, indodana eyodwa kanina, yena engumfelokazi; nabantu abaningi bomuzi babe naye.
					</seg>
					<seg id="b.LUK.7.13" type="verse">
						Yathi iNkosi isimbona, yamhawukela, yathi kuye: “Ungakhali.”
					</seg>
					<seg id="b.LUK.7.14" type="verse">
						Yasondela, yathinta uhlaka; abaluthweleyo base bema. Yayisithi: “Nsizwa, ngithi kuwe: Vuka!”
					</seg>
					<seg id="b.LUK.7.15" type="verse">
						Ofileyo wavuka, waqala ukukhuluma; yamnika unina.
					</seg>
					<seg id="b.LUK.7.16" type="verse">
						Bafikelwa ngukwesaba bonke, bamdumisa uNkulunkulu, bathi: “Kuvele umprofethi omkhulu phakathi kwethu,” nokuthi: “UNkulunkulu ubahambele abantu bakhe.”
					</seg>
					<seg id="b.LUK.7.17" type="verse">
						Kwaphumela leli zwi ngaye kulo lonke iJudiya nakulo lonke langakhona.
					</seg>
					<seg id="b.LUK.7.18" type="verse">
						Abafundi bakaJohane bambikela ngazo zonke lezo zinto.
					</seg>
					<seg id="b.LUK.7.19" type="verse">
						UJohane wayesebiza ababili kubafundi bakhe, wabathumela eNkosini, wathi: “Wena unguye ozayo, noma sobheka omunye na?”
					</seg>
					<seg id="b.LUK.7.20" type="verse">
						Amadoda esefikile kuyo athi: “UJohane uMbhapathizi usithumele kuwe, ethi: ‘Wena unguye ozayo, noma sobheka omunye na?’ ”
					</seg>
					<seg id="b.LUK.7.21" type="verse">
						Ngalowo mzuzu yayiphulukisa abaningi ezifweni nasebuhlungwini nakomoya ababi; nezimpumputhe eziningi yazipha ukubona.
					</seg>
					<seg id="b.LUK.7.22" type="verse">
						Yaphendula, yathi kuwo: “Hambani nimlandise uJohane lokho enikubonile nenikuzwile ukuthi: Izimpumputhe ziyabona, izinyonga ziyahamba, abanochoko bayahlanjululwa, izithulu ziyezwa, abafileyo bayavuswa, abampofu bayashunyayezwa ivangeli;
					</seg>
					<seg id="b.LUK.7.23" type="verse">
						ubusisiwe ongayikukhubeka ngami.”
					</seg>
					<seg id="b.LUK.7.24" type="verse">
						Sezimukile izithunywa zikaJohane, yaqala ukukhuluma ezixukwini ngoJohane, ithi: “Naphuma naya ehlane ukuyobonani na? Umhlanga ontengantengiswa ngumoya na?
					</seg>
					<seg id="b.LUK.7.25" type="verse">
						Kanti naphuma ukuyobonani na? Umuntu owembethe izingubo ezinothonotho na? Bhekani, abembethe okukhazimulayo, betamasa, basezindlini zamakhosi.
					</seg>
					<seg id="b.LUK.7.26" type="verse">
						Kodwa naphuma ukuyobonani na? Umprofethi na? Yebo, ngithi kini: Odlula umprofethi.
					</seg>
					<seg id="b.LUK.7.27" type="verse">
						Nguye okulotshwe ngaye ukuthi: “ ‘Bheka, ngiyathuma isithunywa sami phambi kobuso bakho esiyakulungisa indlela yakho phambi kwakho.’
					</seg>
					<seg id="b.LUK.7.28" type="verse">
						“Ngithi kini: Kwabazelwe ngabesifazane akakho omkhulu kunoJohane; kepha omncane embusweni kaNkulunkulu mkhulu kunaye.”
					</seg>
					<seg id="b.LUK.7.29" type="verse">
						Abantu bonke, yebo, nabathelisi sebezwile bamvuma uNkulunkulu, babhapathizwa ngombhapathizo kaJohane.
					</seg>
					<seg id="b.LUK.7.30" type="verse">
						Kepha abaFarisi nezazimthetho balenza ize icebo likaNkulunkulu maqondana nabo bengabhapathizwanga nguye.
					</seg>
					<seg id="b.LUK.7.31" type="verse">
						“Pho-ke, abantu balesi sizukulwane ngiyakubafanisa nani na? Bafana nani na?
					</seg>
					<seg id="b.LUK.7.32" type="verse">
						Bafana nabantwana abahlezi esigcawini bememezana bethi: “ ‘Sinibethele imitshingo, anisinanga; salilisela, anikhalanga.’
					</seg>
					<seg id="b.LUK.7.33" type="verse">
						“Ngokuba uJohane uMbhapathizi ufikile engadli sinkwa, engaphuzi wayini; nithi-ke: ‘Unedemoni.’
					</seg>
					<seg id="b.LUK.7.34" type="verse">
						Ifikile iNdodana yomuntu, idla, iphuza, senithi: ‘Bhekani, umuntu oyisiminzi nesiphuzi, umhlobo wabathelisi nezoni.’
					</seg>
					<seg id="b.LUK.7.35" type="verse">
						Kodwa ukuhlakanipha kuvunyiwe ngabantwana bakho bonke.”
					</seg>
					<seg id="b.LUK.7.36" type="verse">
						Omunye wabaFarisi wammema ukuba adle naye; esengene endlini yomFarisi wahlala ekudleni.
					</seg>
					<seg id="b.LUK.7.37" type="verse">
						Bheka, kwakukhona emzini owesifazane oyisoni; wathi esazi ukuthi uhlezi ekudleni endlini yomFarisi, weza nomfuma wamafutha,
					</seg>
					<seg id="b.LUK.7.38" type="verse">
						wema emuva ngasezinyaweni zakhe ekhala, waqala ukumatisa izinyawo zakhe ngezinyembezi, wazesula ngezinwele zekhanda lakhe, wazanga izinyawo zakhe, wazigcoba ngamafutha.
					</seg>
					<seg id="b.LUK.7.39" type="verse">
						Kuthe umFarisi obemmemile ekubona, wazindla wathi: “Uma lo ebengumprofethi, nga emazi lo wesifazane omphathayo ukuba ungubani nokuba unjani, ngokuba uyisoni.”
					</seg>
					<seg id="b.LUK.7.40" type="verse">
						UJesu waphendula, wathi kuye: “Simoni, kukhona engifuna ukukukhuluma kuwe.” Wathi: “Khuluma-ke, Mfundisi.”
					</seg>
					<seg id="b.LUK.7.41" type="verse">
						“Kwakukhona abantu ababili abanamacala kumtshelekisi othile; icala lomunye lalingodenariyu abangamakhulu ayisihlanu, elomunye amashumi ayisihlanu.
					</seg>
					<seg id="b.LUK.7.42" type="verse">
						Bengenanto yokukhokha, wabayekela bobabili. Ngumuphi kubo konje oyakumthanda kakhulu na?”
					</seg>
					<seg id="b.LUK.7.43" type="verse">
						USimoni waphendula wathi: “Ngithi yilowo amyekela okukhulu.” Wathi kuye: “Unqume kahle.”
					</seg>
					<seg id="b.LUK.7.44" type="verse">
						Ephendukela kowesifazane wathi kuSimoni: “Uyambona lo wesifazane na? Ngingene endlini yakho, awunginikanga amanzi ezinyawo, kepha yena uzimatisile izinyawo zami ngezinyembezi, wazesula ngezinwele zakhe.
					</seg>
					<seg id="b.LUK.7.45" type="verse">
						Awunganganga, kepha lo, yilokhu ngingenile, akayekanga ukwanga izinyawo zami.
					</seg>
					<seg id="b.LUK.7.46" type="verse">
						Ikhanda lami awuligcobanga ngamafutha, kepha lo uzigcobile izinyawo zami ngamafutha.
					</seg>
					<seg id="b.LUK.7.47" type="verse">
						Ngenxa yalokho ngithi kuwe: Izono zakhe eziningi zithethelelwe, ngokuba uthandile kakhulu; kepha othethelelwa okuncane uthanda kancane.”
					</seg>
					<seg id="b.LUK.7.48" type="verse">
						Wayesethi kuye: “Zithethelelwe izono zakho.”
					</seg>
					<seg id="b.LUK.7.49" type="verse">
						Ababehlezi naye ekudleni baqala ukusho phakathi kwabo ukuthi: “Ngubani lo othethelela nezono na?”
					</seg>
					<seg id="b.LUK.7.50" type="verse">
						Kepha wathi kowesifazane: “Ukukholwa kwakho kukusindisile; hamba, ube nokuthula.”
					</seg>
				</div>
				<div id="b.LUK.8" type="chapter">
					<seg id="b.LUK.8.1" type="verse">
						Kwathi emva kwalokho wayehamba imizi nemizana eshumayela ememezela ivangeli lombuso, benaye abayishumi nambili
					</seg>
					<seg id="b.LUK.8.2" type="verse">
						nabesifazane abathile ababephulukiswe kubo omoya ababi nasezifweni: uMariya obizwa ngokuthi uMagdalena, okwakuphume kuye amademoni ayisikhombisa,
					</seg>
					<seg id="b.LUK.8.3" type="verse">
						noJowana umkaKhuza, induna kaHerode, noSusana, nabanye abaningi ababebakhonza ngempahla yabo.
					</seg>
					<seg id="b.LUK.8.4" type="verse">
						Sekubuthene kuye isixuku esikhulu sivela emizini ngemizi, wakhuluma ngomfanekiso, wathi:
					</seg>
					<seg id="b.LUK.8.5" type="verse">
						“Kwaphuma umhlwanyeli ukuyohlwanyela imbewu yakhe. Ekuhlwanyeleni kwakhe enye yawela ngasendleleni; yanyathelwa, izinyoni zezulu zayidla, zayiqeda.
					</seg>
					<seg id="b.LUK.8.6" type="verse">
						Enye yawela edwaleni; kuthe imila, yabuna, ngokuba ingenamswakama.
					</seg>
					<seg id="b.LUK.8.7" type="verse">
						Enye yawela phakathi kwameva, kwaze kwathi ameva esemila kanye nayo, ayiminyanisa.
					</seg>
					<seg id="b.LUK.8.8" type="verse">
						Enye yawela emhlabathini omuhle; kuthe imila, yathela ngekhulu.” Ekusho lokhu wamemeza wathi: “Onezindlebe zokuzwa makezwe.”
					</seg>
					<seg id="b.LUK.8.9" type="verse">
						Abafundi bakhe bambuza ukuthi ungaba yini lowo mfanekiso na?
					</seg>
					<seg id="b.LUK.8.10" type="verse">
						Wathi-ke: “Niphiwe nina ukwazi izimfihlakalo zombuso kaNkulunkulu, kepha abanye bakuphiwa ngemifanekiso ukuba bebona bangaboni, bezwa bangaqondi.
					</seg>
					<seg id="b.LUK.8.11" type="verse">
						“Umfanekiso yilokhu-ke: imbewu iyizwi likaNkulunkulu.
					</seg>
					<seg id="b.LUK.8.12" type="verse">
						Abangasendleleni yilabo abathi sebezwile, bese kufika uSathane, alisuse izwi enhliziyweni yabo ukuba bangakholwa, basindiswe.
					</seg>
					<seg id="b.LUK.8.13" type="verse">
						Abasedwaleni yilabo abathi sebezwile, balamukele izwi ngokuthokoza; kepha laba kabanampande, bakholwa isikhashana nje, kuthi ngesikhathi sokulingwa bahlubuke.
					</seg>
					<seg id="b.LUK.8.14" type="verse">
						Okuwele phakathi kwameva yilabo abathi sebezwile, bahambe, baminyaniswe ngeminako nengcebo nezinjabulo zokuphila, bangatheli izithelo ezivuthiwe.
					</seg>
					<seg id="b.LUK.8.15" type="verse">
						Okusemhlabathini omuhle yilabo abathi belizwile izwi, balibambe ngenhliziyo enhle nelungileyo, bathele izithelo ngokubekezela.
					</seg>
					<seg id="b.LUK.8.16" type="verse">
						“Akakho othi esokhela isibani, asimboze ngesitsha nokuba asibeke phansi kombhede, kepha usifaka othini, ukuze abangenayo babone ukukhanya.
					</seg>
					<seg id="b.LUK.8.17" type="verse">
						Ngokuba akukho okusithekileyo okungayikuhlaluka nokuyisifuba okungayikwaziwa, kube sobala.
					</seg>
					<seg id="b.LUK.8.18" type="verse">
						Ngakho-ke anobheka ukuba nizwa kanjani; ngokuba yilowo nalowo onakho uyakuphiwa; kepha lowo ongenakho uyakwamukwa nalokho athi unakho.”
					</seg>
					<seg id="b.LUK.8.19" type="verse">
						Kwase kufika kuye unina nabafowabo, kepha behluleka ukufinyelela kuye ngenxa yesixuku.
					</seg>
					<seg id="b.LUK.8.20" type="verse">
						Wabikelwa ukuthi: “Unyoko nabafowenu bemi ngaphandle befuna ukukubona.”
					</seg>
					<seg id="b.LUK.8.21" type="verse">
						Kepha waphendula, wathi kubo: “Umame nabafowethu yilabo abalizwa izwi likaNkulunkulu, balenze.”
					</seg>
					<seg id="b.LUK.8.22" type="verse">
						Kwathi-ke ngolunye lwalezo zinsuku wangena emkhunjini, yena kanye nabafundi bakhe, wathi kubo: “Asiwele siye ngaphesheya kolwandle.” Basuka-ke.
					</seg>
					<seg id="b.LUK.8.23" type="verse">
						Kuthe besahamba ngomkhumbi, walala ubuthongo; kwehlela-ke isivunguvungu somoya elwandle, bagcwala amanzi, babesengozini.
					</seg>
					<seg id="b.LUK.8.24" type="verse">
						Base besondela, bamvusa bathi: “Nkosi, Nkosi, safa.” Wavuka-ke, wakhuza umoya nokugubha kwamanzi. Kwanqamuka, kwathula kwathi du.
					</seg>
					<seg id="b.LUK.8.25" type="verse">
						Wayesethi kubo: “Kuphi ukukholwa kwenu na?” Besaba; bamangala, bathi omunye komunye: “Ungubani lo ukuba ayale nomoya namanzi, kumlalele?”
					</seg>
					<seg id="b.LUK.8.26" type="verse">
						Bafika ngomkhumbi ezweni lamaGerasa elibhekene neGalile.
					</seg>
					<seg id="b.LUK.8.27" type="verse">
						Esephumele emhlabathini, kwamhlangabeza indoda ethile yomuzi eyayinamademoni; kwase kuyisikhathi eside ingembathi ngubo, ingahlali endlini kodwa emathuneni.
					</seg>
					<seg id="b.LUK.8.28" type="verse">
						Isimbona uJesu yadazuluka, yawa phansi phambi kwakhe, yathi ngezwi elikhulu: “Nginamsebenzi muni nawe Jesu, Ndodana kaNkulunkulu oPhezukonke? Ngiyakuncenga, ungangihluphi.”
					</seg>
					<seg id="b.LUK.8.29" type="verse">
						Ngokuba wayala umoya ongcolileyo ukuba aphume kulowo muntu. Ngokuba wayesembambe kaningi; walindwa eboshwe ngawozankosi nangamaketanga ezinyawo; kepha wathi esegqabule izibopho, waqhutshelwa yidemoni ehlane.
					</seg>
					<seg id="b.LUK.8.30" type="verse">
						UJesu wambuza wathi: “Ungubani igama lakho?” Wathi: “ULegiyona,” ngokuba amademoni amaningi ayengene kuye.
					</seg>
					<seg id="b.LUK.8.31" type="verse">
						Amncenga ukuba angawayali ukuya kwalasha.
					</seg>
					<seg id="b.LUK.8.32" type="verse">
						Kwakukhona lapho umhlambi wezingulube eziningi ziklabile entabeni; amncenga ukuba awavumele angene kuzo; wawavumela.
					</seg>
					<seg id="b.LUK.8.33" type="verse">
						Aphuma-ke amademoni kuye umuntu, angena ezingulubeni, umhlambi wagulukudela eweni, waphonseka elwandle, waminza.
					</seg>
					<seg id="b.LUK.8.34" type="verse">
						Kwathi ababezalusa bebona okwenzekileyo, babaleka, bakubika emzini nasemaphandleni.
					</seg>
					<seg id="b.LUK.8.35" type="verse">
						Khona baphuma ukuyobona okwenzekileyo, bafika kuJesu, bamfumanisa umuntu okuphume kuye amademoni ehlezi ngasezinyaweni zikaJesu embethe, esangulukile; bashaywa luvalo.
					</seg>
					<seg id="b.LUK.8.36" type="verse">
						Ababekubonile babatshela ukuthi usinde kanjani owayekhwelwe ngamademoni.
					</seg>
					<seg id="b.LUK.8.37" type="verse">
						Abantu bonke bakulelo zwe lamaGerasa bamcela ukuba amuke kubo, ngokuba babephethwe ngukwesaba okukhulu; yena wayesengena emkhunjini, waphindela emuva.
					</seg>
					<seg id="b.LUK.8.38" type="verse">
						Kepha indoda okuphume kuyo amademoni yamnxusa ukuba ibe naye; kodwa wayimukisa, ethi:
					</seg>
					<seg id="b.LUK.8.39" type="verse">
						“Buyela ekhaya, ulande ukuthi kungakanani uNkulunkulu akwenzele khona.” Wamuka elanda emzini wonke ngokuthi kungakanani abekwenzelwe nguye uJesu.
					</seg>
					<seg id="b.LUK.8.40" type="verse">
						Kepha ekubuyeni kwakhe uJesu isixuku samthakazela; ngokuba bonke babembhekile.
					</seg>
					<seg id="b.LUK.8.41" type="verse">
						Bheka, kwafika indoda, nguJayiru igama layo, ingumphathi wesinagoge, yaziphonsa phansi ngasezinyaweni zikaJesu, yamncenga ukuba angene endlini yayo.
					</seg>
					<seg id="b.LUK.8.42" type="verse">
						Ngokuba yayinendodakazi eyodwa kungathi ineminyaka eyishumi nambili, yona isifa. Kepha esahamba, izixuku zamminyanisa.
					</seg>
					<seg id="b.LUK.8.43" type="verse">
						Owesifazane owayenomopho iminyaka eyishumi nambili, esekhokhele izinyanga konke abephila ngakho, engenakuphulukiswa muntu,
					</seg>
					<seg id="b.LUK.8.44" type="verse">
						weza ngasemuva, wathinta umphetho wengubo yakhe; kwanqamuka masinyane ukugobhoza kwegazi lakhe.
					</seg>
					<seg id="b.LUK.8.45" type="verse">
						UJesu wathi: “Ngubani ongithintileyo na?” Bephika bonke, wathi uPetru nababe naye: “Nkosi, izixuku ziyakuminyanisa, zikucindezele.”
					</seg>
					<seg id="b.LUK.8.46" type="verse">
						Kepha uJesu wathi: “Ukhona ongithintileyo, ngokuba ngizwile kuphuma amandla kimi.”
					</seg>
					<seg id="b.LUK.8.47" type="verse">
						Owesifazane ebona ukuthi kanakufihleka, weza ethuthumela, eziphonsa phansi phambi kwakhe, walanda phambi kwabantu bonke isisusa sokuba amthinte nokuthi usinde khona lapho.
					</seg>
					<seg id="b.LUK.8.48" type="verse">
						Wayesethi kuye: “Ndodakazi, ukukholwa kwakho kukusindisile; hamba, ube nokuthula.”
					</seg>
					<seg id="b.LUK.8.49" type="verse">
						Esakhuluma, kwafika othile evela kwamphathi wesinagoge, wathi kuye: “Indodakazi yakho isifile; ungabe usamkhathaza uMfundisi.”
					</seg>
					<seg id="b.LUK.8.50" type="verse">
						Kepha uJesu ekuzwa lokho wamphendula wathi: “Ungesabi, kholwa kuphela; izakusinda.”
					</seg>
					<seg id="b.LUK.8.51" type="verse">
						Esefike endlini kavumanga ukuba kungene muntu naye, kuphela oPetru, noJohane, noJakobe, noyise wentombazana, nonina.
					</seg>
					<seg id="b.LUK.8.52" type="verse">
						Babekhala bonke beyililela; kepha wathi: “Ningakhali; ayifile, kodwa ilele.”
					</seg>
					<seg id="b.LUK.8.53" type="verse">
						Bamhleka usulu, bazi ukuthi ifile.
					</seg>
					<seg id="b.LUK.8.54" type="verse">
						Kepha yena wayibamba ngesandla, wamemeza wathi: “Ntombazana, vuka!”
					</seg>
					<seg id="b.LUK.8.55" type="verse">
						Wabuyela umoya wayo, yavuka khona lapho; wayala ukuba inikwe ukudla.
					</seg>
					<seg id="b.LUK.8.56" type="verse">
						Abazali bayo bethuka; wabayala ukuba bangatsheli muntu okwenzekileyo.
					</seg>
				</div>
				<div id="b.LUK.9" type="chapter">
					<seg id="b.LUK.9.1" type="verse">
						Wayesebabizela ndawonye abayishumi nambili, wabanika amandla negunya phezu kwamademoni onke nokuphulukisa izifo.
					</seg>
					<seg id="b.LUK.9.2" type="verse">
						Wabathuma ukushumayela umbuso kaNkulunkulu nokuphulukisa.
					</seg>
					<seg id="b.LUK.9.3" type="verse">
						Wathi kubo: “Ningaphathi lutho lwendlela, naludondolo, nasikhwama, nasinkwa, namali, ningabi namabhantshi amabili.
					</seg>
					<seg id="b.LUK.9.4" type="verse">
						Nakuyiphi indlu eningena kuyo, hlalani lapho, nize nimuke khona.
					</seg>
					<seg id="b.LUK.9.5" type="verse">
						Bonke abanganamukeliyo, anothi nxa nimuka kulowo muzi, nithintithe uthuli ezinyaweni zenu, kube ngubufakazi ngabo.”
					</seg>
					<seg id="b.LUK.9.6" type="verse">
						Bamuka-ke, bahamba imizi ngemizi beshumayela ivangeli, bephulukisa ezindaweni zonke.
					</seg>
					<seg id="b.LUK.9.7" type="verse">
						Kwathi uHerode umtetrarki ekuzwa konke okwenzekayo, wasambatheka ngokusho kwabanye ukuthi uJohane uvukile kwabafileyo,
					</seg>
					<seg id="b.LUK.9.8" type="verse">
						ngokwabanye ukuthi u-Eliya ubonakele, ngokwabanye ukuthi kuvukile umprofethi othile kwabadala.
					</seg>
					<seg id="b.LUK.9.9" type="verse">
						Kepha uHerode wathi: “UJohane ngamnquma ikhanda mina; kodwa ngubani lo engizwa ngaye okunje?” Wafuna ukumbona.
					</seg>
					<seg id="b.LUK.9.10" type="verse">
						Abaphostoli sebebuyile bamlandisa konke abakwenzileyo; wabathatha, wamuka nabo bebodwa ukuya emzini othiwa iBetsayida.
					</seg>
					<seg id="b.LUK.9.11" type="verse">
						Kepha izixuku sezazi zamlandela; wazithakazela, wakhuluma kuzo ngombuso kaNkulunkulu, wabaphulukisa abaswela ukuphulukiswa.
					</seg>
					<seg id="b.LUK.9.12" type="verse">
						Seliqala ukushona, beza kuye abayishumi nambili, bathi: “Bamukise abantu ukuba baye emizaneni nasezweni elizungezileyo, bangenise, bathole ukudla, ngokuba lapha sisendaweni eyihlane.”
					</seg>
					<seg id="b.LUK.9.13" type="verse">
						Kepha wathi kubo: “Bapheni nina ukudla.” Bathi-ke: “Esinakho yizinkwa eziyisihlanu nezinhlanzi ezimbili kuphela ngaphandle kokuba siyobathengela bonke laba bantu ukudla.”
					</seg>
					<seg id="b.LUK.9.14" type="verse">
						Ngokuba kwakukhona amadoda okungathi izinkulungwane eziyisihlanu. Wathi kubafundi bakhe: “Bahlaliseni ngezigaba ngamashumi ayisihlanu.”
					</seg>
					<seg id="b.LUK.9.15" type="verse">
						Benze njalo, babahlalisa bonke.
					</seg>
					<seg id="b.LUK.9.16" type="verse">
						Wazithabatha izinkwa eziyisihlanu nezinhlanzi ezimbili, wabheka ngasezulwini, wazibusisa, wazihlephula, wanika abafundi ukuba babele isixuku.
					</seg>
					<seg id="b.LUK.9.17" type="verse">
						Badla, basutha bonke, kwabuthwa imvuthuluka eyasala kubo, iziqabetho eziyishumi nambili.
					</seg>
					<seg id="b.LUK.9.18" type="verse">
						Kwathi ekhuleka ngasesitha, abafundi babe naye; wababuza ethi: “Abantu bathi ngingubani na?”
					</seg>
					<seg id="b.LUK.9.19" type="verse">
						Baphendula bathi: “UJohane uMbhapathizi; kepha abanye bathi: Ngu-Eliya; abanye kodwa bathi: Kuvukile umprofethi othile wabadala.”
					</seg>
					<seg id="b.LUK.9.20" type="verse">
						Wayesethi kubo: “Nina-ke nithi ngingubani na?” UPetru waphendula wathi: “UnguKristu kaNkulunkulu.”
					</seg>
					<seg id="b.LUK.9.21" type="verse">
						Wabayala, wagcizelela ukuba bangatsheli muntu lokho,
					</seg>
					<seg id="b.LUK.9.22" type="verse">
						wathi: “INdodana yomuntu imelwe ukuhlupheka ngokuningi, ilahlwe ngamalunga nabapristi abakhulu nababhali, ibulawe, ivuswe ngosuku lwesithathu.”
					</seg>
					<seg id="b.LUK.9.23" type="verse">
						Wayesethi kubo bonke: “Uma umuntu ethanda ukuza emva kwami, makazidele, athabathe isiphambano sakhe imihla ngemihla, angilandele.
					</seg>
					<seg id="b.LUK.9.24" type="verse">
						Ngokuba yilowo nalowo othanda ukusindisa ukuphila kwakhe uyakulahlekelwa yikho; kepha olahlekelwa ngukuphila kwakhe ngenxa yami uyakukusindisa.
					</seg>
					<seg id="b.LUK.9.25" type="verse">
						Ngokuba kuyakumsizani umuntu, uma ezuzile izwe lonke, yena uqobo alahleke nokuba alimale, na?
					</seg>
					<seg id="b.LUK.9.26" type="verse">
						Ngokuba yilowo nalowo onezinhloni ngami nangamazwi ami ngaye lo iNdodana yomuntu iyakuba nezinhloni, lapho iza ngenkazimulo yayo nekaYise neyezingelosi ezingcwele.
					</seg>
					<seg id="b.LUK.9.27" type="verse">
						Kepha nginitshela ngesiminya ukuthi bakhona abanye kwabemi lapha abangayikuzwa ngempela ukufa, baze babone umbuso kaNkulunkulu.”
					</seg>
					<seg id="b.LUK.9.28" type="verse">
						Kwathi emva kwalawo mazwi kungathi izinsuku zaba yisishiyagalombili wathatha oPetru, noJohane, noJakobe, wenyukela entabeni ukuyokhuleka.
					</seg>
					<seg id="b.LUK.9.29" type="verse">
						Kwathi ekukhulekeni kwakhe isimo sobuso bakhe saba ngesinye, nezingubo zakhe zaba mhlophe, zacwebezela.
					</seg>
					<seg id="b.LUK.9.30" type="verse">
						Bheka, kwakhuluma naye amadoda amabili ayengoMose no-Eliya;
					</seg>
					<seg id="b.LUK.9.31" type="verse">
						abonakala ngenkazimulo, akhuluma ngokumuka kwakhe abemelwe ukukufeza eJerusalema.
					</seg>
					<seg id="b.LUK.9.32" type="verse">
						UPetru nababe naye babekhwelwe ngubuthongo; kepha sebephapheme babona inkazimulo yakhe namadoda amabili emi naye.
					</seg>
					<seg id="b.LUK.9.33" type="verse">
						Kwathi ekwahlukaneni kwawo naye uPetru wathi kuJesu: “Nkosi, kuhle ukuba silapha; masakhe amadokodo amathathu, elinye libe ngelakho, elinye libe ngelikaMose, elinye libe ngelika-Eliya;” wayengazi ukuthi uthini.
					</seg>
					<seg id="b.LUK.9.34" type="verse">
						Esakhuluma lokhu, kwafika ifu, labasithibeza; besaba ekungeneni kwabo efwini.
					</seg>
					<seg id="b.LUK.9.35" type="verse">
						Kwavela izwi efwini, lathi: “Lo uyiNdodana yami ekhethiweyo; yizweni.”
					</seg>
					<seg id="b.LUK.9.36" type="verse">
						Kwathi livela izwi, uJesu wafunyanwa eyedwa. Bathula bona, ngaleyo mihla kabatshelanga muntu neyodwa yalezo zinto abazibonileyo.
					</seg>
					<seg id="b.LUK.9.37" type="verse">
						Kwathi ngangomuso sebehlile entabeni, isixuku esikhulu samhlangabeza.
					</seg>
					<seg id="b.LUK.9.38" type="verse">
						Bheka, indoda yasesixukwini yamemeza yathi: “Mfundisi, ngiyakunxusa ukuba ubheke indodana yami, ngokuba yiyo yodwa kimi.
					</seg>
					<seg id="b.LUK.9.39" type="verse">
						Bheka, umoya uyayibamba, idazuluke masinyane; uyihlukumeza, ikhihlize amagwebu, amuke kuyo eseyizukile.
					</seg>
					<seg id="b.LUK.9.40" type="verse">
						Ngibanxusile abafundi bakho ukuba bamkhiphe, kepha bahluleka.”
					</seg>
					<seg id="b.LUK.9.41" type="verse">
						UJesu waphendula wathi: “O sizukulwane esingakholwayo nesiphambeneyo, koze kube nini nginani, nginibekezelela, na? Yilethe lapha indodana yakho.”
					</seg>
					<seg id="b.LUK.9.42" type="verse">
						Kuthe iseza, idemoni layiwisa phansi, layihlukumeza kakhulu; uJesu wamkhuza umoya ongcolileyo, wamphulukisa umfana, wambuyisela kuyise.
					</seg>
					<seg id="b.LUK.9.43" type="verse">
						Bethuka bonke ngamandla amakhulu kaNkulunkulu. Besamangele bonke ngakho konke akwenzileyo, wathi kubafundi bakhe:
					</seg>
					<seg id="b.LUK.9.44" type="verse">
						“Khwezani lawo mazwi ezindlebeni zenu, ngokuba iNdodana yomuntu izakukhashelwa ezandleni zabantu.”
					</seg>
					<seg id="b.LUK.9.45" type="verse">
						Kepha abakuzwisisanga lokho kusho, kwakusithekile kubo, ukuze bangakuqondi; besaba ukumbuza ngalokho kusho.
					</seg>
					<seg id="b.LUK.9.46" type="verse">
						Kwavela ukuzindlisana phakathi kwabo kokuthi ngubani ongahle abemkhulu kubo.
					</seg>
					<seg id="b.LUK.9.47" type="verse">
						Kuthe uJesu ebona ukuzindla kwenhliziyo yabo, wathabatha umntwana, wammisa phambi kwakhe,
					</seg>
					<seg id="b.LUK.9.48" type="verse">
						wathi kubo: “Yilowo nalowo oyakwamukela lo mntwana ngegama lami uyangamukela mina, ongamukela mina uyamamukela ongithumileyo; ngokuba omncinyane kini nonke nguye omkhulu.”
					</seg>
					<seg id="b.LUK.9.49" type="verse">
						UJohane waphendula wathi: “Nkosi, sabona umuntu ekhipha amademoni ngegama lakho, samnqabela ngokuba engalandelani nathi.”
					</seg>
					<seg id="b.LUK.9.50" type="verse">
						Kepha uJesu wathi kuye: “Ningamnqabeli, ngokuba ongamelene nani ungakini.”
					</seg>
					<seg id="b.LUK.9.51" type="verse">
						Kwathi sezizakuphelela izinsuku zokwenyuswa kwakhe, wabhekisa ubuso bakhe ukuya eJerusalema.
					</seg>
					<seg id="b.LUK.9.52" type="verse">
						Wathuma izithunywa phambi kwakhe; zahamba, zangena emzini wamaSamariya ukuba zimlungisele.
					</seg>
					<seg id="b.LUK.9.53" type="verse">
						Kepha awamamukelanga, ngokuba ubuso bakhe babubheke eJerusalema.
					</seg>
					<seg id="b.LUK.9.54" type="verse">
						Kuthe abafundi bakhe oJakobe noJohane sebekubonile lokho, bathi: “Nkosi, uyathanda ukuba sibize umlilo wehle ezulwini, uwaqede, na?”
					</seg>
					<seg id="b.LUK.9.55" type="verse">
						Kepha waguquka, wabakhuza wathi: “Anazi ukuthi ningabomoya muni.
					</seg>
					<seg id="b.LUK.9.56" type="verse">
						Ngokuba iNdodana yomuntu ayizanga ukubhubhisa imiphefumulo yabantu kodwa ukuyisindisa;” base beya komunye umuzi.
					</seg>
					<seg id="b.LUK.9.57" type="verse">
						Kwathi behamba endleleni, umuntu othile wathi kuye: “Ngizakukulandela, noma uya ngaphi.”
					</seg>
					<seg id="b.LUK.9.58" type="verse">
						UJesu wayesethi kuye: “Izimpungushe zinemigodi, nezinyoni zezulu zinezidleke, kepha iNdodana yomuntu kayinandawo, lapho ingacamelisa khona ikhanda.”
					</seg>
					<seg id="b.LUK.9.59" type="verse">
						Wayesethi komunye: “Ngilandele.” Wathi yena: “Ngivumele ngiye kuqala ukuyakummbela ubaba.”
					</seg>
					<seg id="b.LUK.9.60" type="verse">
						Kepha wathi kuye: “Yeka abafileyo bembele abafileyo babo, kodwa hamba wena, ushumayele umbuso kaNkulunkulu.”
					</seg>
					<seg id="b.LUK.9.61" type="verse">
						Nomunye-ke wathi: “Ngizakukulandela, Nkosi; kepha ngivumele ngiye kuqala ukuyovalelisa abasekhaya.”
					</seg>
					<seg id="b.LUK.9.62" type="verse">
						Kodwa uJesu wathi kuye: “Akakho othi esebeke isandla sakhe egejeni, abuke emuva, ofanele umbuso kaNkulunkulu.”
					</seg>
				</div>
				<div id="b.LUK.10" type="chapter">
					<seg id="b.LUK.10.1" type="verse">
						Emva kwalokho iNkosi yamisa abanye abangamashumi ayisikhombisa, yabathumela ngababili phambi kwayo emizini nasezindaweni zonke ebizakuya kuzo yona.
					</seg>
					<seg id="b.LUK.10.2" type="verse">
						Yathi kubo: “Ukuvuna kukhulu, kepha izisebenzi ziyingcosana; ngakho-ke nxusani inkosi yokuvuna ukuba ithumele izisebenzi ekuvuneni kwayo.
					</seg>
					<seg id="b.LUK.10.3" type="verse">
						Hambani; bhekani, ngiyanithuma ninjengezimvu phakathi kwezimpisi.
					</seg>
					<seg id="b.LUK.10.4" type="verse">
						Ningaphathi sikhwama, nayika, nazicathulo, ningabingeleli muntu endleleni.
					</seg>
					<seg id="b.LUK.10.5" type="verse">
						“Nakuyiphi indlu eningena kuyo, qalani nithi: ‘Ukuthula makube kule ndlu.’
					</seg>
					<seg id="b.LUK.10.6" type="verse">
						Kuyakuthi uma kukhona lapho indodana yokuthula, ukuthula kwenu kohlala phezu kwayo; kepha uma kungenjalo, kuzakubuyela kini.
					</seg>
					<seg id="b.LUK.10.7" type="verse">
						Hlalani kuleyo ndlu, nidle, niphuze abanipha khona; ngokuba isisebenzi sifanele inkokhelo yaso. Ningangenisi ezindlini ngezindlu.
					</seg>
					<seg id="b.LUK.10.8" type="verse">
						“Nakumuphi umuzi eningena kuwo, benamukele, yidlani okubekwa phambi kwenu,
					</seg>
					<seg id="b.LUK.10.9" type="verse">
						niphulukise abagulayo abakuwo, nithi kubo: ‘Umbuso kaNkulunkulu usondele kini.’
					</seg>
					<seg id="b.LUK.10.10" type="verse">
						Kepha nakumuphi umuzi eningena kuwo, benganamukeli, phumelani ezitaladini zawo, nithi:
					</seg>
					<seg id="b.LUK.10.11" type="verse">
						‘Nothuli lomuzi wenu olunamathele ezinyaweni zethu siyaluhlangulela kini; nokho-ke yazini lokhu ukuthi umbuso kaNkulunkulu usondele.’
					</seg>
					<seg id="b.LUK.10.12" type="verse">
						Ngithi kini: Kuyakuba ngcono kwabaseSodoma ngalolo suku kunakulowo muzi.”
					</seg>
					<seg id="b.LUK.10.13" type="verse">
						“Maye kuwe Korazini! Maye kuwe Betsayida! Ngokuba uma kwakwenziwe eTire naseSidoni imisebenzi yamandla eyenziwe kini, ngakube kade yaphenduka, ihlala ngesaka nangomlotha.
					</seg>
					<seg id="b.LUK.10.14" type="verse">
						Kepha kuyakuba ngcono kulo iTire neSidoni ekwahlulelweni kunakini.
					</seg>
					<seg id="b.LUK.10.15" type="verse">
						Nawe Kapernawume uyakuphakanyiselwa ezulwini na? Uyakwehliselwa eHayidese.
					</seg>
					<seg id="b.LUK.10.16" type="verse">
						“Onizwayo nina uyangizwa mina; onalayo nina uyangala mina; ongalayo mina uyamala ongithumileyo.”
					</seg>
					<seg id="b.LUK.10.17" type="verse">
						Babuya-ke abangamashumi ayisikhombisa ngokujabula, bathi: “Nkosi, namademoni ayasithobela ngegama lakho.”
					</seg>
					<seg id="b.LUK.10.18" type="verse">
						Wathi kubo: “Ngabona uSathane ewa ezulwini njengonyazi.
					</seg>
					<seg id="b.LUK.10.19" type="verse">
						Bhekani, ngininikile igunya lokunyathela izinyoka nawofezela naphezu kwamandla onke esitha; anisoze noniwa lutho.
					</seg>
					<seg id="b.LUK.10.20" type="verse">
						Nokho ningathokozi ngalokhu kokuthi omoya bayanithobela, kepha thokozani ngokuthi amagama enu alotshiwe ezulwini.”
					</seg>
					<seg id="b.LUK.10.21" type="verse">
						Ngasona leso sikhathi wathokoza ngoMoya oNgcwele, wathi: “Ngiyakubonga, Baba, Nkosi yezulu nomhlaba, ngokuba ukufihlile lokho kwabahlakaniphileyo nabanokuqonda, wakwambulela izingane; yebo, Baba, ngokuba kwaba kuhle phambi kwakho ukuba kube njalo.
					</seg>
					<seg id="b.LUK.10.22" type="verse">
						Konke ngikunikelwe nguBaba; akakho owazi ukuthi iNdodana ingubani, kuphela uYise, nokuthi uYise ungubani, kuphela iNdodana nalowo iNdodana ethanda ukumambulela yena.”
					</seg>
					<seg id="b.LUK.10.23" type="verse">
						Waphendukela kubafundi bebodwa, wathi: “Abusisiwe amehlo abona enikubonayo.
					</seg>
					<seg id="b.LUK.10.24" type="verse">
						Ngokuba ngithi kini: Baningi abaprofethi namakhosi ababethanda ukubona enikubonayo, abakubonanga, nokuzwa enikuzwayo, abakuzwanga.”
					</seg>
					<seg id="b.LUK.10.25" type="verse">
						Bheka, kwase kusukuma isazimthetho esithile, samlinga sathi: “Mfundisi, ngizakwenzani ukuba ngidle ifa lokuphila okuphakade na?”
					</seg>
					<seg id="b.LUK.10.26" type="verse">
						Wathi kuso: “Kulotshweni emthethweni? Ufunda kanjani?”
					</seg>
					<seg id="b.LUK.10.27" type="verse">
						Saphendula sathi: “Woyithanda iNkosi uNkulunkulu wakho ngayo yonke inhliziyo yakho, nangawo wonke umphefumulo wakho, nangawo onke amandla akho, nangayo yonke ingqondo yakho, nomakhelwane wakho njengalokhu uzithanda wena.”
					</seg>
					<seg id="b.LUK.10.28" type="verse">
						Wayesethi kuso: “Uphendule kahle; yenza lokho, uzakuphila.”
					</seg>
					<seg id="b.LUK.10.29" type="verse">
						Kepha sona sithanda ukuzithetha sathi kuJesu: “Umakhelwane wami ngubani na?”
					</seg>
					<seg id="b.LUK.10.30" type="verse">
						UJesu waphendula wathi: “Umuntu othile wehla eJerusalema eya eJeriko; watheleka phakathi kwezigcwelegcwele, zamhlubula izingubo, zamshaya, zamuka zimshiya umndondo nje.
					</seg>
					<seg id="b.LUK.10.31" type="verse">
						Kwaqabuka kwehla umpristi othile ngaleyo ndlela; wathi embona, wamgwemela.
					</seg>
					<seg id="b.LUK.10.32" type="verse">
						Kanjalo nomLevi, efika kuleyo ndawo embona, wamgwemela.
					</seg>
					<seg id="b.LUK.10.33" type="verse">
						Kepha umSamariya othile owayesendleleni wafika kuye; wathi ukuba ambone, wamhawukela;
					</seg>
					<seg id="b.LUK.10.34" type="verse">
						waya kuye, wabopha amanxeba akhe ewathela ngamafutha newayini, wamkhwelisa esilwaneni sakhe, wamusa endlini yezihambi, wamgcina.
					</seg>
					<seg id="b.LUK.10.35" type="verse">
						Ngangomuso wakhipha odenariyu ababili, wabanika umninindlu, wathi kuye: ‘Mgcine, nalokho okwelekelayo ngiyakukubuyisela kuwe ekubuyeni kwami.’
					</seg>
					<seg id="b.LUK.10.36" type="verse">
						“Ngumuphi ngokubona kwakho kulaba abathathu owaba ngumakhelwane wakhe owatheleka phakathi kwezigcwelegcwele na?”
					</seg>
					<seg id="b.LUK.10.37" type="verse">
						Sathi: “Yilowo owamenzela isihawu.” Wayesethi uJesu kuso: “Hamba wenze njalo nawe.”
					</seg>
					<seg id="b.LUK.10.38" type="verse">
						Kwathi ekuhambeni kwabo wangena emzini othile; owesifazane othile, igama lakhe nguMarta, wamamukela endlini yakhe.
					</seg>
					<seg id="b.LUK.10.39" type="verse">
						Wayenodadewabo othiwa nguMariya, owahlala ngasezinyaweni zeNkosi, walizwa izwi layo.
					</seg>
					<seg id="b.LUK.10.40" type="verse">
						Kepha uMarta ekhathazekile ukusebenza okuningi waya kuye, wathi: “Nkosi, awukhathaleli ukuthi udadewethu ungishiyile, ngisebenze ngedwa, na? Ngakho yisho kuye ukuba angisize.”
					</seg>
					<seg id="b.LUK.10.41" type="verse">
						Kepha iNkosi yamphendula yathi: “Marta, Marta, unakekela, ukhathazeka ngezinto eziningi.
					</seg>
					<seg id="b.LUK.10.42" type="verse">
						Kodwa inye into edingekile; uMariya ukhethile isabelo esihle angayikwaphucwa sona.”
					</seg>
				</div>
				<div id="b.LUK.11" type="chapter">
					<seg id="b.LUK.11.1" type="verse">
						Kwathi ekhuleka endaweni ethile, esegcinile, omunye wabafundi bakhe wathi kuye: “Nkosi, sifundise ukukhuleka, njengokuba uJohane naye wabafundisa abafundi bakhe.”
					</seg>
					<seg id="b.LUK.11.2" type="verse">
						Wayesethi kubo: “Nxa nikhuleka, anothi: “ ‘Baba wethu osezulwini, malingcweliswe igama lakho; mawufike umbuso wakho; mayenziwe intando yakho emhlabeni njengasezulwini;
					</seg>
					<seg id="b.LUK.11.3" type="verse">
						usiphe isinkwa sethu sezinsuku zonke imihla ngemihla;
					</seg>
					<seg id="b.LUK.11.4" type="verse">
						usithethelele izono zethu, ngokuba nathi sibathethelela bonke abanecala kithi; ungasingenisi ekulingweni, kodwa usikhulule kokubi.’ ”
					</seg>
					<seg id="b.LUK.11.5" type="verse">
						Wathi kubo: “Ngumuphi kini oyakuba nomhlobo, aye kuye phakathi kobusuku, athi kuye: ‘Mhlobo, ngitsheleke izinkwa zibe zintathu,
					</seg>
					<seg id="b.LUK.11.6" type="verse">
						ngokuba kufike kimi umhlobo wami evela ekuhambeni, kepha anginanto engingayibeka phambi kwakhe;’
					</seg>
					<seg id="b.LUK.11.7" type="verse">
						yena-ke ophakathi aphendule athi: ‘Ungangihluphi; sekuvaliwe emnyango, nabantwana bami balele kanye nami; anginakuvuka, ngikunike,’ na?
					</seg>
					<seg id="b.LUK.11.8" type="verse">
						Ngithi kini: Noma engazukuvuka amnike ngokuba engumhlobo wakhe, nokho ngenxa yokukhongisisa kwakhe uyakuvuka amnike konke akudingayo.
					</seg>
					<seg id="b.LUK.11.9" type="verse">
						“Ngithi kini: Celani, niyakuphiwa; funani, niyakufumana; ngqongqothani, niyakuvulelwa.
					</seg>
					<seg id="b.LUK.11.10" type="verse">
						Ngokuba yilowo nalowo ocelayo uyamukeliswa, nofunayo uyafumana, nongqongqothayo uyakuvulelwa.
					</seg>
					<seg id="b.LUK.11.11" type="verse">
						“Ngumuphi kini onguyise, oyakuthi nxa indodana icela inhlanzi, ayinike inyoka esikhundleni senhlanzi;
					</seg>
					<seg id="b.LUK.11.12" type="verse">
						uma icela iqanda, ayinike ufezela, na?
					</seg>
					<seg id="b.LUK.11.13" type="verse">
						Ngakho-ke uma nina eningababi nikwazi ukubapha abantwana benu izipho ezinhle, kakhulu kangakanani uYihlo osezulwini uzakubapha abacela kuye uMoya oNgcwele.”
					</seg>
					<seg id="b.LUK.11.14" type="verse">
						Wakhipha idemoni, laliyisimungulu; kwathi seliphumile idemoni, wakhuluma oyisimungulu; abantu bamangala.
					</seg>
					<seg id="b.LUK.11.15" type="verse">
						Kepha abanye kubo bathi: “Ukhipha amademoni ngoBelzebule umbusi wamademoni.”
					</seg>
					<seg id="b.LUK.11.16" type="verse">
						Abanye bemlinga bafuna kuye isibonakaliso esivela ezulwini.
					</seg>
					<seg id="b.LUK.11.17" type="verse">
						Kepha yena eyazi imicabango yabo wathi kubo: “Yilowo nalowo mbuso owahlukene wodwa uyachitheka, indlu idilike phezu kwendlu.
					</seg>
					<seg id="b.LUK.11.18" type="verse">
						NoSathane, uma ehlukene yedwa, umbuso wakhe uyakuma kanjani na? lokhu nithi ngikhipha amademoni ngoBelzebule.
					</seg>
					<seg id="b.LUK.11.19" type="verse">
						Uma mina ngikhipha amademoni ngoBelzebule, amadodana enu awakhipha ngobani na? Ngalokho-ke wona ayakuba ngabahluleli benu.
					</seg>
					<seg id="b.LUK.11.20" type="verse">
						Kepha uma ngikhipha amademoni ngomunwe kaNkulunkulu, umbuso kaNkulunkulu usufikile phela kini.
					</seg>
					<seg id="b.LUK.11.21" type="verse">
						“Uma isiqhwaga sihlomile, silinda umuzi waso, impahla yaso ihlezi ngokuthula.
					</seg>
					<seg id="b.LUK.11.22" type="verse">
						Kepha nxa onamandla kunaso esisukela, asinqobe, uyasaphuca izikhali zaso zonke ebesizethembile, ayabe impango yaso.
					</seg>
					<seg id="b.LUK.11.23" type="verse">
						“Ongenami umelene nami; ongabuthi nami uyahlakaza.
					</seg>
					<seg id="b.LUK.11.24" type="verse">
						“Nxa umoya ongcolileyo ephumile kumuntu, uyadabula izindawo ezomileyo efuna ukuphumula; engakufumani uthi: ‘Ngizakubuyela endlini yami engaphuma kuyo.’
					</seg>
					<seg id="b.LUK.11.25" type="verse">
						Uyafika-ke, ayifumane ishaneliwe, ihlotshisiwe.
					</seg>
					<seg id="b.LUK.11.26" type="verse">
						Khona abesehamba, azithathele abanye omoya abayisikhombisa ababi kunaye, bangene bahlale lapho, ukugcina kwalowo muntu kube kubi kunokwakuqala.”
					</seg>
					<seg id="b.LUK.11.27" type="verse">
						Kwathi esakhuluma lokhu, owesifazane othile esixukwini waphakamisa izwi, wathi kuye: “Sibusisiwe isisu esakuthwalayo namabele owawancelayo.”
					</seg>
					<seg id="b.LUK.11.28" type="verse">
						Kepha yena wathi: “Yebo, kodwa kakhulu babusisiwe abalizwa izwi likaNkulunkulu, balilondoloze.”
					</seg>
					<seg id="b.LUK.11.29" type="verse">
						Sekubuthana kuye izixuku, waqala ukukhuluma, wathi: “Lesi sizukulwane siyisizukulwane esibi; sifuna isibonakaliso, kepha asiyikunikwa sibonakaliso, kuphela isibonakaliso sikaJona.
					</seg>
					<seg id="b.LUK.11.30" type="verse">
						Ngokuba njengalokho uJona waba yisibonakaliso kwabaseNineve, iNdodana yomuntu iyakuba njalo kulesi sizukulwane.
					</seg>
					<seg id="b.LUK.11.31" type="verse">
						Inkosikazi yaseningizimu iyakusukuma ekwahlulelweni kanye namadoda alesi sizukulwane, iwalahle; ngokuba yavela emikhawulweni yomhlaba izakuzwa ukuhlakanipha kukaSolomoni; bhekani, lapha kukhona okukhulu kunoSolomoni.
					</seg>
					<seg id="b.LUK.11.32" type="verse">
						Amadoda aseNineve ayakusukuma ekwahlulelweni kanye nalesi sizukulwane, asilahle; ngokuba aphenduka ngokushumayela kukaJona; bhekani, lapha kukhona okukhulu kunoJona.
					</seg>
					<seg id="b.LUK.11.33" type="verse">
						“Akakho othi esokhela isibani, asibeke esitha nangaphansi kwesitsha, kepha usifaka othini ukuba abangenayo babone ukukhanya.
					</seg>
					<seg id="b.LUK.11.34" type="verse">
						Isibani somzimba siyiso lakho; nxa iso lakho liphilile, umzimba wakho wonke ungukukhanya; kepha nxa lilibi, umzimba wakho ungubumnyama.
					</seg>
					<seg id="b.LUK.11.35" type="verse">
						Ngakho qaphela ukuba ukukhanya okukuwe kungabi ngubumnyama.
					</seg>
					<seg id="b.LUK.11.36" type="verse">
						Njalo-ke uma umzimba wakho wonke ungukukhanya ungenandawo emnyama, uyakukhanya wonke njengesibani sikukhanyisa ngokukhanya kwaso.”
					</seg>
					<seg id="b.LUK.11.37" type="verse">
						Esakhuluma, umFarisi wammema ukuba adle naye; wangena, wahlala ekudleni.
					</seg>
					<seg id="b.LUK.11.38" type="verse">
						UmFarisi wamangala ebona ukuthi kaqalanga ngokuhlamba engakadli.
					</seg>
					<seg id="b.LUK.11.39" type="verse">
						Yayisithi iNkosi kuye: “Manje-ke nina baFarisi nihlambulula ingaphandle lenkezo nesitsha, kepha ingaphakathi lenu ligcwele ukuphanga nokubi.
					</seg>
					<seg id="b.LUK.11.40" type="verse">
						Ziwula, yena owalenza ingaphandle akalenzanga nengaphakathi na?
					</seg>
					<seg id="b.LUK.11.41" type="verse">
						Kepha yiphani okungaphakathi kube yisiphiwo sabampofu, bhekani-ke, kobe kuhlambulukile konke kini.
					</seg>
					<seg id="b.LUK.11.42" type="verse">
						“Kodwa maye kinina baFarisi, ngokuba nithela okweshumi kwesinkuntshane, nokwentshungu, nokwemifino yonke, ninganaki ukulunga nokumthanda uNkulunkulu! Benimelwe ukwenza lokhu, ningakuyeki nalokho.
					</seg>
					<seg id="b.LUK.11.43" type="verse">
						“Maye kinina baFarisi, ngokuba nithanda izihlalo eziphambili emasinagogeni nokubingelelwa ezigcawini zokuthengelana!
					</seg>
					<seg id="b.LUK.11.44" type="verse">
						“Maye kinina, ngokuba nifana namathuna angasabonakaliyo, nabantu abahamba ngaphezu kwawo bengawazi!”
					</seg>
					<seg id="b.LUK.11.45" type="verse">
						Wayesephendula omunye wezazimthetho, wathi kuye: “Mfundisi, ngokusho lokho uyasijivaza nathi.”
					</seg>
					<seg id="b.LUK.11.46" type="verse">
						Kepha wathi: “Maye nakinina zazimthetho, ngokuba nithwesa abantu imithwalo ethwaleka kalukhuni! Nina-ke uqobo lwenu aniyithinti leyo mithwalo nangowodwa weminwe yenu.
					</seg>
					<seg id="b.LUK.11.47" type="verse">
						“Maye kinina, ngokuba niyawakha amathuna abaprofethi, kanti oyihlo bababulala!
					</seg>
					<seg id="b.LUK.11.48" type="verse">
						Ngalokho ningofakazi, nivuma imisebenzi yawoyihlo; ngokuba bona bababulala, nina-ke niyawakha amathuna abo.
					</seg>
					<seg id="b.LUK.11.49" type="verse">
						Ngenxa yalokho ukuhlakanipha kukaNkulunkulu kwathi: ‘Ngiyakuthumela kubo abaprofethi nabaphostoli; abanye bayakubabulala, abanye babazingele,’
					</seg>
					<seg id="b.LUK.11.50" type="verse">
						ukuze kubizwe kulesi sizukulwane igazi labaprofethi bonke elachithwa kwasekusekelweni komhlaba,
					</seg>
					<seg id="b.LUK.11.51" type="verse">
						kusukela egazini lika-Abela kuze kufike egazini likaZakariya owabulawa phakathi kwe-altare nethempeli. Yebo, ngithi kini: Lizakubizwa kulesi sizukulwane.
					</seg>
					<seg id="b.LUK.11.52" type="verse">
						“Maye kinina zazimthetho, ngokuba nisisusile isihluthulelo sokwazi! Nina uqobo lwenu aningenanga, nabangenayo nabavimbela.”
					</seg>
					<seg id="b.LUK.11.53" type="verse">
						Kuthe ephuma lapho, ababhali nabaFarisi baqala ukumzonda kabi nokumbuzisisa ngokuninginingi,
					</seg>
					<seg id="b.LUK.11.54" type="verse">
						bemqamekela ukuba babambe into ephuma emlonyeni wakhe.
					</seg>
				</div>
				<div id="b.LUK.12" type="chapter">
					<seg id="b.LUK.12.1" type="verse">
						Kwathi sezibuthene izigidi zabantu baze banyathelana, waqala ukukhuluma, ikakhulu kubafundi bakhe, ethi: “Xwayani imvubelo yabaFarisi engukuzenzisa.
					</seg>
					<seg id="b.LUK.12.2" type="verse">
						Akukho okusitshekelweyo okungayikwambulwa, nokufihliweyo okungayikwaziwa.
					</seg>
					<seg id="b.LUK.12.3" type="verse">
						Ngakho-ke konke enikukhuluma ebumnyameni kuyakuzwiwa ekukhanyeni, nalokho enikukhuluma endlebeni emakamelweni kuyakumenyezelwa phezu kwezindlu.
					</seg>
					<seg id="b.LUK.12.4" type="verse">
						“Kepha ngithi kinina bahlobo bami: Ningabesabi abawubulala umzimba, bengenakwenza okunye emva kwalokho.
					</seg>
					<seg id="b.LUK.12.5" type="verse">
						Kodwa ngiyakunitshengisa eniyakumesaba: Mesabeni lowo othi esebulele, abe namandla okuphonsa esihogweni. Yebo, ngithi kini: Mesabeni lowo.
					</seg>
					<seg id="b.LUK.12.6" type="verse">
						Akuthengwa yini imizwilili eyisihlanu ngezindibilishi ezimbili na? Akukhohlakele namunye kuyo emehlweni kaNkulunkulu.
					</seg>
					<seg id="b.LUK.12.7" type="verse">
						Kodwa nezinwele zekhanda lenu zibaliwe zonke. Maningesabi; nidlula imizwilili eminingi.
					</seg>
					<seg id="b.LUK.12.8" type="verse">
						“Futhi ngithi kini: Yilowo nalowo oyakungivuma phambi kwabantu neNdodana yomuntu iyakumvuma yena phambi kwezingelosi zikaNkulunkulu;
					</seg>
					<seg id="b.LUK.12.9" type="verse">
						kepha ongiphika phambi kwabantu uyakuphikwa phambi kwezingelosi zikaNkulunkulu.
					</seg>
					<seg id="b.LUK.12.10" type="verse">
						Nalowo okhuluma izwi elibi ngeNdodana yomuntu uyakuthethelelwa, kepha ohlambalaza uMoya oNgcwele kayikuthethelelwa.
					</seg>
					<seg id="b.LUK.12.11" type="verse">
						“Kepha nxa beniqhubela emasinagogeni, nakubabusi, nakuzo iziphathimandla, ningakhathazeki ngokuthi niyakuziphendulela kanjani nangokuthini, nokuba niyakukhulumani,
					</seg>
					<seg id="b.LUK.12.12" type="verse">
						ngokuba uMoya oNgcwele uyakunifundisa ngasona leso sikhathi okufanele nikukhulume.”
					</seg>
					<seg id="b.LUK.12.13" type="verse">
						Omunye wesixuku wathi kuye: “Mfundisi, shono kumfowethu ukuba abelane nami ifa.”
					</seg>
					<seg id="b.LUK.12.14" type="verse">
						Kepha wathi kuye: “Mngane, ubani ongimise ngibe ngumahluleli noma umahlukanisi phezu kwenu na?”
					</seg>
					<seg id="b.LUK.12.15" type="verse">
						Wayesethi kubo: “Bhekani, nixwaye ukuhaha konke, ngokuba ukuphila komuntu akumi ngobuningi bempahla yakhe.”
					</seg>
					<seg id="b.LUK.12.16" type="verse">
						Wabalandisa umfanekiso, wathi: “Izwe lomuntu othile onothileyo lathela kahle.
					</seg>
					<seg id="b.LUK.12.17" type="verse">
						Wazindla phakathi kwakhe, wathi: ‘Ngizakwenzani, lokhu ngingenandawo engingabuthela kuyo ukudla kwami, na?’
					</seg>
					<seg id="b.LUK.12.18" type="verse">
						“Wayesethi: ‘Ngizakwenza lokhu: ngizakudiliza izinqolobane zami, ngakhe ezinkulu, ngibuthele khona ukudla kwami konke nempahla yami.
					</seg>
					<seg id="b.LUK.12.19" type="verse">
						Bese ngithi kuwo umphefumulo wami: Mphefumulo, unempahla eningi ebekelelwe iminyaka emmingi; phumula, udle, uphuze, ujabule.’
					</seg>
					<seg id="b.LUK.12.20" type="verse">
						“Kepha uNkulunkulu wathi kuye: ‘Wena siwula, ngalobu busuku umphefumulo wakho uzakubizwa kuwe; pho-ke, izinto ozilungisileyo ziyakuba ngezikabani na?’
					</seg>
					<seg id="b.LUK.12.21" type="verse">
						“Kunjalo kozibekelela ingcebo enganothile kuNkulunkulu.”
					</seg>
					<seg id="b.LUK.12.22" type="verse">
						Wayesethi kubafundi bakhe: “Ngakho-ke ngithi kini: Ningakhathazeki ngokuphila kwenu ukuthi niyakudlani, nangomzimba wenu ukuthi niyakwembathani.
					</seg>
					<seg id="b.LUK.12.23" type="verse">
						Ngokuba ukuphila kukhulu kunokudla, nomzimba kunesambatho.
					</seg>
					<seg id="b.LUK.12.24" type="verse">
						Bhekani izingwababana ukuthi azihlwanyeli, azivuni, azinaxhiba nanqolobane, kepha uNkulunkulu uyazondla; nina nizidlula kakhulu kangakanani izinyoni.
					</seg>
					<seg id="b.LUK.12.25" type="verse">
						Ngumuphi kini ongathi ngokukhathazeka enezele ebudeni bakhe ingalo na?
					</seg>
					<seg id="b.LUK.12.26" type="verse">
						Ngalokho nxa ningenamandla okwenza nokuncinyane, yini ukuba nikhathazeke ngokunye na?
					</seg>
					<seg id="b.LUK.12.27" type="verse">
						“Bhekani iminduze ukuthi imila kanjani; ayiphothi, ayaluki, kepha ngithi kini noSolomoni ebukhazikhazini bakhe bonke wayengembathisile okomunye wayo.
					</seg>
					<seg id="b.LUK.12.28" type="verse">
						Uma uNkulunkulu embathisa kanjalo utshani basendle obukhona namuhla, ngomuso buphonswe eziko, kakhulu kangakanani uyakunembathisa nina eninokukholwa okuncane.
					</seg>
					<seg id="b.LUK.12.29" type="verse">
						Nani maningafuni eniyakukudla neniyakukuphuza; ningakhathazeki.
					</seg>
					<seg id="b.LUK.12.30" type="verse">
						Ngokuba konke lokho kufunwa ngabezizwe bomhlaba, kepha uYihlo uyazi ukuthi niyakudinga lokho.
					</seg>
					<seg id="b.LUK.12.31" type="verse">
						Kodwa funani umbuso wakhe, khona konke lokho kuyakwenezelwa nina.
					</seg>
					<seg id="b.LUK.12.32" type="verse">
						“Ungesabi, mhlambi omncane; ngokuba kwathandeka kuYihlo ukuninika umbuso.
					</seg>
					<seg id="b.LUK.12.33" type="verse">
						Thengisani ngeninakho, niphe abampofu; nizenzele izikhwama ezingagugiyo, ingcebo engapheliyo ezulwini, lapho kungasondeli sela, kungoni nundu khona.
					</seg>
					<seg id="b.LUK.12.34" type="verse">
						Ngokuba lapho kukhona ingcebo yenu, lapho iyakuba khona nenhliziyo yenu.
					</seg>
					<seg id="b.LUK.12.35" type="verse">
						“Izinkalo zenu mazibe ziboshiwe, nezibani zivutha.
					</seg>
					<seg id="b.LUK.12.36" type="verse">
						Nani yibani njengabantu ababheke inkosi yabo ibuya emshadweni ukuba, nxa ifika ingqongqotha, bayivulele masinyane.
					</seg>
					<seg id="b.LUK.12.37" type="verse">
						Zibusisiwe lezo zinceku okuyakuthi inkosi, nxa ifika, izifumane zilindile; ngiqinisile ngithi kini: Iyakuzibopha ukhalo, izihlalise ekudleni, ize izikhonze.
					</seg>
					<seg id="b.LUK.12.38" type="verse">
						Noma ifika ngomlindo wesibili noma ngowesithathu, ifumane kunjalo, zibusisiwe zona lezo.
					</seg>
					<seg id="b.LUK.12.39" type="verse">
						Kepha yazini lokhu kokuthi, uma umninindlu ebesazi isikhathi isela elizakufika ngaso, ubengayikuvuma ukuba ifohlwe indlu yakhe.
					</seg>
					<seg id="b.LUK.12.40" type="verse">
						Nani manibe nilungile, ngokuba iNdodana yomuntu iyeza ngesikhathi eningasicabangiyo.”
					</seg>
					<seg id="b.LUK.12.41" type="verse">
						UPetru wayesethi kuye: “Nkosi, usilandisa thina lo mfanekiso nokuba bonke na?”
					</seg>
					<seg id="b.LUK.12.42" type="verse">
						Yayisithi iNkosi: “Ngumuphi-ke umphathi othembekileyo noqondileyo, inkosi yakhe eyakumbeka phezu kwabendlu bayo ukuba abanike isabelo sabo sokudla ngesikhathi sakho?
					</seg>
					<seg id="b.LUK.12.43" type="verse">
						Ibusisiwe leyo nceku okuyakuthi inkosi yayo, nxa ifika, iyifumane yenze njalo.
					</seg>
					<seg id="b.LUK.12.44" type="verse">
						Impela ngithi kini: Iyakuyibeka phezu kwakho konke enakho.
					</seg>
					<seg id="b.LUK.12.45" type="verse">
						Kepha uma leyo nceku ithi enhliziyweni yayo: ‘Inkosi yami ilibele ukufika,’ iqale ukushaya abafana namantombazana, idle, iphuze, idakwe,
					</seg>
					<seg id="b.LUK.12.46" type="verse">
						inkosi yaleyo nceku iyakufika ngosuku engayibhekile ngalo nangomzuzu engawaziyo, iyinqumanqume, iyabele nabangakholekile.
					</seg>
					<seg id="b.LUK.12.47" type="verse">
						“Njalo-ke leyo nceku ebiyazi intando yenkosi yayo ingalungiselanga, ingenzanga ngokwentando yayo, iyakushaywa imivimbo eminingi;
					</seg>
					<seg id="b.LUK.12.48" type="verse">
						kepha ebingazi yenza okufanele imivimbo, iyakushaywa eyingcosana; yilowo nalowo ophiwe okuningi, kuyakubizwa okuningi kuye; nophathiswe okuningi, bayakubiza kuye okungaphezu kwalokho.
					</seg>
					<seg id="b.LUK.12.49" type="verse">
						“Ngize ukuphonsa umlilo emhlabeni; bengifunisisa kangakanani ukuba nga sewokhelwe.
					</seg>
					<seg id="b.LUK.12.50" type="verse">
						Kepha nginombhapathizo engizakubhapathizwa ngawo; ngikhathazekile kanjani, uze ufezeke.
					</seg>
					<seg id="b.LUK.12.51" type="verse">
						Nithi ngize ukuletha ukuthula emhlabeni na? Ngithi kini: Qha, kepha kakhulu ukwahlukana.
					</seg>
					<seg id="b.LUK.12.52" type="verse">
						Ngokuba kusukela manje kuyakuba khona abayisihlanu endlini inye bahlukene, abathathu nababili, ababili nabathathu;
					</seg>
					<seg id="b.LUK.12.53" type="verse">
						bayakwahlukana, uyise nendodana, indodana noyise; unina nendodakazi, indodakazi nonina; uninazala nomalokazana wakhe, umalokazana noninazala.”
					</seg>
					<seg id="b.LUK.12.54" type="verse">
						Wayesethi nakuzo izixuku: “Nxa nibona ifu likhuphuka entshonalanga, masinyane nithi: ‘Iyeza imvula,’ kube njalo.
					</seg>
					<seg id="b.LUK.12.55" type="verse">
						Futhi nxa kuphephetha iningizimu, nithi: ‘Lizakubalela,’ kube njalo.
					</seg>
					<seg id="b.LUK.12.56" type="verse">
						Bazenzisi, niyakwazi ukuchachisa ukuma komhlaba nokwezulu; kepha yini ukuba ningachachisi lesi sikhathi na?
					</seg>
					<seg id="b.LUK.12.57" type="verse">
						“Pho, yini ukuba ninganqumi ngokwenu okulungileyo na?
					</seg>
					<seg id="b.LUK.12.58" type="verse">
						Ngokuba, nxa uya enkosini nomelene nawe, ncengisisa usesendleleni ukuba ukhululeke kuye, funa mhlawumbe akuhudulele kumahluleli, umahluleli akunikele kulo iphoyisa, iphoyisa likuphonse etilongweni.
					</seg>
					<seg id="b.LUK.12.59" type="verse">
						Ngithi kuwe: Awusoze waphuma khona, uze ukhokhe ifadingi lokuphela.”
					</seg>
				</div>
				<div id="b.LUK.13" type="chapter">
					<seg id="b.LUK.13.1" type="verse">
						Ngaleso sikhathi kwakukhona abathile abamtshela ngabaseGalile igazi labo uPilatu ayelixubanisile nemihlatshelo yabo.
					</seg>
					<seg id="b.LUK.13.2" type="verse">
						Waphendula, wathi kubo: “Nithi labo baseGalile babe yizoni kunabo bonke abaseGalile, ngokuba behlelwa yilokho, na?
					</seg>
					<seg id="b.LUK.13.3" type="verse">
						Ngithi kini: Qha, kepha uma ningaphenduki, niyakubhubha kanjalo nonke.
					</seg>
					<seg id="b.LUK.13.4" type="verse">
						Nalabo abayishumi nesishiyagalombili owawela phezu kwabo umbhoshongo waseSilowama, wababulala, nithi bona babe namacala kunabantu bonke abakhileyo eJerusalema na?
					</seg>
					<seg id="b.LUK.13.5" type="verse">
						Ngithi kini: Qha, kepha uma ningaphenduki, niyakubhubha ngokunjalo nonke.”
					</seg>
					<seg id="b.LUK.13.6" type="verse">
						Wayesebalandisa lo mfanekiso wokuthi: “Umuntu othile wayenomkhiwane utshalwe esivinini sakhe; weza efuna isithelo kuwo, akasifumananga.
					</seg>
					<seg id="b.LUK.13.7" type="verse">
						Wayesethi kuso isisebenzi sesivini: ‘Bheka, sekuyiminyaka emithathu ngiza ngifuna isithelo kulo mkhiwane, ngingasifumani; wunqume; yini ukuba uyone futhi inhlabathi?’
					</seg>
					<seg id="b.LUK.13.8" type="verse">
						“Sona saphendula, sathi kuye: ‘Nkosi, wuyeke nangalo mnyaka, ngize ngivukuze inhlabathi emaceleni awo, ngiwuthelele umquba;
					</seg>
					<seg id="b.LUK.13.9" type="verse">
						mhlawumbe ungaze uthele ngozayo; kepha uma kungenjalo, wowunquma.’ ”
					</seg>
					<seg id="b.LUK.13.10" type="verse">
						Wayefundisa kwelinye lamasinagoge ngesabatha.
					</seg>
					<seg id="b.LUK.13.11" type="verse">
						Bheka, kwaba khona owesifazane onomoya wobuthakathaka iminyaka eyishumi nesishiyagalombili, eseqhothile engenakululama nempela.
					</seg>
					<seg id="b.LUK.13.12" type="verse">
						Kwathi uJesu embona, wambiza, wathi kuye: “Mame, ukhululiwe ebuthakathakeni bakho.”
					</seg>
					<seg id="b.LUK.13.13" type="verse">
						Wabeka izandla phezu kwakhe; weluleka khona lapho, wamdumisa uNkulunkulu.
					</seg>
					<seg id="b.LUK.13.14" type="verse">
						Umphathi wesinagoge, ecunukile ngokuba uJesu ephulukisile ngesabatha, waphendula, wathi kuso isixuku: “Kukhona izinsuku eziyisithupha okufanele ukusetshenzwa ngazo; ngakho-ke anoza ngazo, niphulukiswe, kungabi ngosuku lwesabatha.”
					</seg>
					<seg id="b.LUK.13.15" type="verse">
						Kepha iNkosi yamphendula yathi: “Bazenzisi, kanti yilowo nalowo kini kayithukululi yini ngesabatha inkabi yakhe noma imbongolo yakhe emkhombeni, ayise ukuyoyiphuzisa, na?
					</seg>
					<seg id="b.LUK.13.16" type="verse">
						Kepha lona, eyindodakazi ka-Abrahama, uSathane abembophile, bhekani, iminyaka eyishumi nesishiyagalombili, bekungafanele yini ukuba akhululwe kuleso sibopho ngosuku lwesabatha na?”
					</seg>
					<seg id="b.LUK.13.17" type="verse">
						Wathi ukuba asho lokho, bajabha bonke ababemelene naye; isixuku sonke sathokoza ngemisebenzi yonke yenkazimulo eyenziwe nguye.
					</seg>
					<seg id="b.LUK.13.18" type="verse">
						Wayesethi: “Umbuso kaNkulunkulu ufana nani na? Ngiyakuwufanisa nani na?
					</seg>
					<seg id="b.LUK.13.19" type="verse">
						Ufana nenhlamvu yesinaphi ayithatha umuntu, wayihlwanyela ensimini yakhe; yamila, yaba ngumuthi, izinyoni zezulu zaze zakhela emagatsheni awo.”
					</seg>
					<seg id="b.LUK.13.20" type="verse">
						Wabuye wathi: “Umbuso kaNkulunkulu ngiyakuwufanisa nani na?
					</seg>
					<seg id="b.LUK.13.21" type="verse">
						Ufana nemvubelo ayithatha owesifazane, wayifaka emaqomeni amathathu empuphu, kwaze kwabila konke.”
					</seg>
					<seg id="b.LUK.13.22" type="verse">
						Wayesedlula, wahamba imizi ngemizi nemizana ngemizana, efundisa, eqonde eJerusalema.
					</seg>
					<seg id="b.LUK.13.23" type="verse">
						Umuntu othile wayesethi kuye: “Nkosi, bayingcosana abasindiswayo na?” Wathi kubo:
					</seg>
					<seg id="b.LUK.13.24" type="verse">
						“Phikelelani ukungena ngomnyango omncinyane; ngokuba ngithi kini: Abaningi bayakufuna ukungena, bahluleke.
					</seg>
					<seg id="b.LUK.13.25" type="verse">
						Nxa umninindlu esukumile wavala emnyango, niqale ukuma ngaphandle, ningqongqothe emnyango, nithi: ‘Nkosi, sivulele,’ uyakuphendula, athi: ‘Anginazi lapho nivela khona.’
					</seg>
					<seg id="b.LUK.13.26" type="verse">
						“Lapho-ke niyakuqala ukuthi: ‘Sasidla, siphuza phambi kwakho, wawufundisa emigwaqweni yakithi.’
					</seg>
					<seg id="b.LUK.13.27" type="verse">
						“Athi-ke: ‘Ngithi kini: Anginazi lapho nivela khona; sukani kimi nina nonke, basebenzi bokungalungi.’
					</seg>
					<seg id="b.LUK.13.28" type="verse">
						“Lapho kuyakuba khona ukukhala nokugedla amazinyo, nxa senibona o-Abrahama, no-Isaka, noJakobe, nabaprofethi bonke embusweni kaNkulunkulu, kepha nina nikhishelwe ngaphandle.
					</seg>
					<seg id="b.LUK.13.29" type="verse">
						Bayakufika bevela empumalanga, nasentshonalanga, nasenyakatho, naseningizimu, bahlale ekudleni embusweni kaNkulunkulu.
					</seg>
					<seg id="b.LUK.13.30" type="verse">
						Bhekani, bakhona abokugcina abayakuba ngabokuqala; bakhona abokuqala abayakuba ngabokugcina.”
					</seg>
					<seg id="b.LUK.13.31" type="verse">
						Ngawo lowo mzuzwana kweza abaFarisi abathile, bathi kuye: “Suka, umuke lapha, ngokuba uHerode ufuna ukukubulala.”
					</seg>
					<seg id="b.LUK.13.32" type="verse">
						Wathi kubo: “Hambani nithi kuleyo mpungushe: ‘Bheka, ngikhipha amademoni, ngiphulukise abagulayo namuhla nakusasa, kuthi ngosuku lwesithathu ngipheleliswe.’
					</seg>
					<seg id="b.LUK.13.33" type="verse">
						Nokho ngimelwe ukuba ngihambe namuhla nakusasa nangomhlomunye; ngokuba akunakwenzeka ukuba umprofethi abhubhe ngaphandle kweJerusalema.
					</seg>
					<seg id="b.LUK.13.34" type="verse">
						“Jerusalema, Jerusalema, wena obulala abaprofethi, okhanda ngamatshe abathunyelwe kuwe, bengithanda kangaki ukubuthela ndawonye abantwana bakho njengesikhukukazi sibuthela amazinyane aso phansi kwamaphiko; kepha anivumanga.
					</seg>
					<seg id="b.LUK.13.35" type="verse">
						Bhekani, indlu yenu isisala inxiwa kini; kepha ngithi kini: Anisoze nangibona, kuze kufike isikhathi sokuba nithi: ‘Ubusisiwe ozayo egameni leNkosi.’ ”
					</seg>
				</div>
				<div id="b.LUK.14" type="chapter">
					<seg id="b.LUK.14.1" type="verse">
						Kwathi ekungeneni kwakhe ngesabatha endlini yomunye waba yizikhulu kubaFarisi ukuba adle ukudla, bona uqobo babemqaphele.
					</seg>
					<seg id="b.LUK.14.2" type="verse">
						Bheka, kwavela phambi kwakhe umuntu othile owayenesifo samanzi.
					</seg>
					<seg id="b.LUK.14.3" type="verse">
						UJesu wathatha, wathi kuzo izazimthetho nabaFarisi: “Kuvunyelwe yini ukuphulukisa ngesabatha noma qha?”
					</seg>
					<seg id="b.LUK.14.4" type="verse">
						Kepha bathula. Wayesemphatha, wamphulukisa, wammukisa.
					</seg>
					<seg id="b.LUK.14.5" type="verse">
						Wathi kubo: “Ngumuphi kini ongathi indodana noma inkabi iyele emgodini, angayikhiphi masinyane ngosuku lwesabatha, na?”
					</seg>
					<seg id="b.LUK.14.6" type="verse">
						Bahluleka ukuphendula kulokho.
					</seg>
					<seg id="b.LUK.14.7" type="verse">
						Wabalandisa abamenyiweyo umfanekiso, ebona ukuzikhethela kwabo izihlalo eziphambili, wathi kubo:
					</seg>
					<seg id="b.LUK.14.8" type="verse">
						“Nxa umenyiwe ngumuntu ukuya emshadweni, ungahlali esihlalweni esiphambili, funa ngabe ukhona omkhulu kunawe omenyiwe nguye,
					</seg>
					<seg id="b.LUK.14.9" type="verse">
						eze yena onimeme wena naye, athi: ‘Mdedele lo;’ khona uqale uhlale kwesisenzansi unamahloni.
					</seg>
					<seg id="b.LUK.14.10" type="verse">
						Kepha nxa umenyiwe, hamba uhlale endaweni esenzansi ukuba, nxa efika okumemileyo, athi kuwe: ‘Mhlobo, yenyukela enhla;’ khona uyakuba nodumo phambi kwabo bonke abahlezi nawe ekudleni.
					</seg>
					<seg id="b.LUK.14.11" type="verse">
						Ngokuba oziphakamisayo uzakuthotshiswa; nozithobayo uzakuphakanyiswa.”
					</seg>
					<seg id="b.LUK.14.12" type="verse">
						Wathi nakommemileyo: “Uma wenza isidlo sasemini noma esakusihlwa, ungabizi abahlobo bakho, nabafowenu, nomndeni wakho, nabakhelwane bakho abacebileyo, funa nabo babuye bakumeme, kube khona ukwenanana.
					</seg>
					<seg id="b.LUK.14.13" type="verse">
						Kepha uma wenza isidlo, mema abampofu, nezinyonga, nezimpumputhe;
					</seg>
					<seg id="b.LUK.14.14" type="verse">
						uyakubusiswa-ke, ngokuba bangekwenanisele; uyakwenaniselwa ekuvukeni kwabalungileyo.”
					</seg>
					<seg id="b.LUK.14.15" type="verse">
						Esezwile lokho omunye wababehlezi naye ekudleni, wathi kuye: “Ubusisiwe lowo oyakudla isinkwa embusweni kaNkulunkulu.”
					</seg>
					<seg id="b.LUK.14.16" type="verse">
						Kepha wathi kuye: “Umuntu othile wenza idili elikhulu, wamema abaningi.
					</seg>
					<seg id="b.LUK.14.17" type="verse">
						Ngesikhathi sedili wathuma inceku yakhe ukuba isho kwabamenyiweyo ukuthi: ‘Zanini, ngokuba sekulungisiwe konke.’
					</seg>
					<seg id="b.LUK.14.18" type="verse">
						“Kepha bonke baqala ukuzilandulela ngazwi linye; owokuqala wathi kuye: ‘Ngithengile insimu, kuswelekile ukuba ngiye ngiyibone; ngiyakuncenga, mawungilandulele.’
					</seg>
					<seg id="b.LUK.14.19" type="verse">
						“Omunye wathi: ‘Ngithengile izinkabi eziyishumi, sengiya ukuzilinga; ngiyakuncenga, mawungilandulele.’
					</seg>
					<seg id="b.LUK.14.20" type="verse">
						“Omunye wathi: ‘Ngithathile umfazi, ngalokho ngingeze.’
					</seg>
					<seg id="b.LUK.14.21" type="verse">
						“Isibuyile inceku yabika lokho enkosini yayo. Khona umninindlu wathukuthela, wathi encekwini yakhe: ‘Khawuleza, uye emigwaqweni nasemingcingweni yomuzi, ungenise lapha abampofu, nezilima, nezimpumputhe, nezinyonga.’
					</seg>
					<seg id="b.LUK.14.22" type="verse">
						“Yathi inceku: ‘Nkosi, sekwenziwe ngokuyala kwakho; kepha isekhona indawo.’
					</seg>
					<seg id="b.LUK.14.23" type="verse">
						“Yathi inkosi encekwini: ‘Phuma uye ezindleleni nasezintangweni, ubacindezele bangene ukuba igcwale indlu yami.
					</seg>
					<seg id="b.LUK.14.24" type="verse">
						Ngokuba ngithi kini: Ayikho neyodwa yalawo madoda abemenyiwe eyakulizwa idili lami.’ ”
					</seg>
					<seg id="b.LUK.14.25" type="verse">
						Kwakuhamba naye izixuku eziningi; waphenduka, wathi kuzo:
					</seg>
					<seg id="b.LUK.14.26" type="verse">
						“Uma umuntu eza kimi engamzondi uyise, nonina, nomkakhe, nabantwana, nabafowabo, nawodadewabo, yebo, nokuphila kwakhe, angebe ngumfundi wami.
					</seg>
					<seg id="b.LUK.14.27" type="verse">
						Nalowo ongathwali isiphambano sakhe, angilandele, angebe ngumfundi wami.
					</seg>
					<seg id="b.LUK.14.28" type="verse">
						“Ngokuba ngumuphi kini othi efuna ukwakha umbhoshongo, angaqali ahlale phansi, abale izindleko ukuthi unakho okokuwuqeda na?
					</seg>
					<seg id="b.LUK.14.29" type="verse">
						Funa kuthi esebeke isisekelo, engenamandla okuqeda, bonke abakubonayo baqale ukumhleka,
					</seg>
					<seg id="b.LUK.14.30" type="verse">
						bathi: ‘Lo muntu waqala kabanga namandla okuqeda.’
					</seg>
					<seg id="b.LUK.14.31" type="verse">
						“Noma yiyiphi inkosi eya kwenye inkosi ukuhlaselana nayo engaqali ihlale phansi, ihlole ukuba inamandla yini ukuhlangabezana ngezinkulungwane eziyishumi naleyo eza kuyo, inezinkulungwane ezingamashumi amabili na?
					</seg>
					<seg id="b.LUK.14.32" type="verse">
						Kepha uma kungenzeke, ingathi isekude leyo, ithuma amanxusa, icele okokuthula.
					</seg>
					<seg id="b.LUK.14.33" type="verse">
						Kunjalo-ke yilowo nalowo kini ongavalelisi nakho konke anakho angebe ngumfundi wami.
					</seg>
					<seg id="b.LUK.14.34" type="verse">
						“Usawoti uyinto enhle; kepha uma usawoti edumele, uyakuhlaziywa ngani na?
					</seg>
					<seg id="b.LUK.14.35" type="verse">
						Akasafanele namhlabathi namquba; uyalahlwa nje phandle; onezidlebe zokuzwa makezwe.”
					</seg>
				</div>
				<div id="b.LUK.15" type="chapter">
					<seg id="b.LUK.15.1" type="verse">
						Kwase kusondela kuye bonke abathelisi nezoni ukumuzwa.
					</seg>
					<seg id="b.LUK.15.2" type="verse">
						AbaFarisi nababhali base bakhonona bethi: “Lo muntu wamukela izoni, adle nazo.”
					</seg>
					<seg id="b.LUK.15.3" type="verse">
						Wayesebalandisa lo mfanekiso, ethi:
					</seg>
					<seg id="b.LUK.15.4" type="verse">
						“Ngumuphi umuntu kini onezimvu eziyikhulu, alahlekelwe ngenye kuzo, angazishiyi ezingamashumi ayisishiyagalolunye nesishiyagalolunye ehlane, aye kwelahlekileyo, aze ayithole, na?
					</seg>
					<seg id="b.LUK.15.5" type="verse">
						Athi eseyitholile, ayetshathe ethokoza.
					</seg>
					<seg id="b.LUK.15.6" type="verse">
						Esefike ekhaya ameme abahlobo nabakhelwane, athi kubo: ‘Thokozani nami, ngokuba ngiyitholile imvu yami ebilahlekile.’
					</seg>
					<seg id="b.LUK.15.7" type="verse">
						Ngithi kini: Kanjalo kuyakuba khona ukuthokoza ezulwini ngesoni sisinye esiphendukayo, kunabalungileyo abangamashumi ayisishiyagalolunye nesishiyagalolunye abangasweli ukuphenduka.
					</seg>
					<seg id="b.LUK.15.8" type="verse">
						“Noma ngumuphi owesifazane othi enezinhlamvu zesiliva eziyishumi, uma elahlekelwe luhlamvu lwaba lunye, angokheli isibani, ashanele indlu, afunisise, aze aluthole?
					</seg>
					<seg id="b.LUK.15.9" type="verse">
						Athi ukuba aluthole, abize abahlobo nabakhelwane, athi: ‘Thokozani nami, ngokuba ngilutholile uhlamvu lwami obelungilahlekele.’
					</seg>
					<seg id="b.LUK.15.10" type="verse">
						Ngithi kini: Kanjalo kukhona ukuthokoza phambi kwezingelosi zikaNkulunkulu ngesoni sisinye esiphendukayo.”
					</seg>
					<seg id="b.LUK.15.11" type="verse">
						Wayesethi: “Umuntu othile wayenamadodana amabili.
					</seg>
					<seg id="b.LUK.15.12" type="verse">
						Encane yawo yayisithi kuyise: ‘Baba, nginike isabelo sefa esiqondene nami;’ wawahlukanisela impahla.
					</seg>
					<seg id="b.LUK.15.13" type="verse">
						“Kwathi emva kwezinsuku ezingeziningi indodana encane yayisibutha konke, yamuka, yaya ezweni elikude, yachitha khona imfuyo yayo ihamba ngokonakala.
					</seg>
					<seg id="b.LUK.15.14" type="verse">
						Isisaphaze konke, kwavela indlala enkulu kulelo zwe; yaqala ukuswela.
					</seg>
					<seg id="b.LUK.15.15" type="verse">
						Yayisiya kukhonza komunye umuntu walelo zwe; yena wayithuma emadlelweni akhe ukuba yaluse izingulube.
					</seg>
					<seg id="b.LUK.15.16" type="verse">
						Yafisa ukuzisuthisa ngemidumba edliwa yizingulube; kepha kayiphiwanga muntu.
					</seg>
					<seg id="b.LUK.15.17" type="verse">
						“Kuthe sekusile kuyo, yathi: ‘Bangaki abaqashwa bakababa abanokudla okuningi, kanti mina ngifa indlala lapha.
					</seg>
					<seg id="b.LUK.15.18" type="verse">
						Ngiyakusuka, ngiye kubaba, ngithi: Baba, ngonile kulo izulu naphambi kwakho;
					</seg>
					<seg id="b.LUK.15.19" type="verse">
						angisafanele ukuthiwa indodana yakho; ngenze ngibe njengomunye wabaqashwa bakho.’
					</seg>
					<seg id="b.LUK.15.20" type="verse">
						Yayisisuka, yafika kuyise; kepha kuthe isekude, uyise wayibona, waba nesihe, wagijima, wayisingatha entanyeni, wayanga.
					</seg>
					<seg id="b.LUK.15.21" type="verse">
						“Indodana yayisithi kuye: ‘Baba, ngonile kulo izulu naphambi kwakho; angisafanele ukuthiwa indodana yakho.’
					</seg>
					<seg id="b.LUK.15.22" type="verse">
						“Kepha uyise wathi ezincekwini zakhe: ‘Sheshani nikhiphe ingubo enhle kunazo zonke, niyembathise, nifake indandatho esandleni sayo nezicathulo ezinyaweni,
					</seg>
					<seg id="b.LUK.15.23" type="verse">
						nilethe ithole elikhuluphalisiweyo, nilihlabe, sidle, sijabule;
					</seg>
					<seg id="b.LUK.15.24" type="verse">
						ngokuba le ndodana yami ibifile, yabuye yaphila; ibilahlekile, seyatholakala;’ base beqala ukujabula.
					</seg>
					<seg id="b.LUK.15.25" type="verse">
						“Kepha indodana yakhe enkulu yayisensimini; yathi iseza isondela endlini, yezwa ukuhlabelela nokusina.
					</seg>
					<seg id="b.LUK.15.26" type="verse">
						Yabiza omunye wabafana, yabuza ukuthi kwenze njani lokho.
					</seg>
					<seg id="b.LUK.15.27" type="verse">
						Wathi kuyo: ‘Kufike umfowenu; uyihlo wahlaba ithole elikhuluphalisiweyo, ngokuba ubuye wamthola ephilile.’
					</seg>
					<seg id="b.LUK.15.28" type="verse">
						“Kepha yathukuthela, kayivumanga ukungena; uyise wayesephuma, wayincenga.
					</seg>
					<seg id="b.LUK.15.29" type="verse">
						Kodwa yaphendula, yathi kuyise: ‘Bheka, iminyaka engaka ngikukhonzile; angizange ngeqe umyalo wakho, kepha mina awuzange ungiphe nazinyane lembuzi ukuba ngijabule nabahlobo bami,
					</seg>
					<seg id="b.LUK.15.30" type="verse">
						kodwa kuthe ukuba ifike leyo ndodana yakho eqede imfuyo yakho nezifebe, wayihlabisa ithole elikhuluphalisiweyo.’
					</seg>
					<seg id="b.LUK.15.31" type="verse">
						“Wayesethi kuyo: ‘Mntanami, wena uhlala nami njalo; konke okwami kungokwakho.
					</seg>
					<seg id="b.LUK.15.32" type="verse">
						Kepha simelwe ukujabula, sithokoze, ngokuba umfowenu lo wayefile, wabuye waphila; wayelahlekile, sewatholakala.’ ”
					</seg>
				</div>
				<div id="b.LUK.16" type="chapter">
					<seg id="b.LUK.16.1" type="verse">
						Wayesekhuluma nakubafundi bakhe, ethi: “Kwakukhona umuntu othile oyisicebi, owayenomphathi; yena wamangalelwa kuye ngokuthi uchitha impahla yakhe.
					</seg>
					<seg id="b.LUK.16.2" type="verse">
						Wambiza, wathi kuye: ‘Kuyini lokhu engikuzwa ngawe na? Landa ngobuphathi bakho, ngokuba ungebe usaba ngumphathi.’
					</seg>
					<seg id="b.LUK.16.3" type="verse">
						“Wayesethi umphathi phakathi kwakhe: ‘Ngizakwenze njani, lokhu inkosi yami ingaphuca ubuphathi? Anginamandla okulima, nginamahloni ukunxiba.
					</seg>
					<seg id="b.LUK.16.4" type="verse">
						Ngiyakwazi engiyakukwenza ukuba bangamukele ezindlini zabo, nxa ngikhishwa ebuphathini.’
					</seg>
					<seg id="b.LUK.16.5" type="verse">
						“Wababiza ngabanye abanamacala enkosini yakhe, wathi kowokuqala: ‘Unecala elingakanani enkosini yami na?’
					</seg>
					<seg id="b.LUK.16.6" type="verse">
						“Wathi: ‘Amabhati ayikhulu amafutha.’ “Wayesethi kuye: ‘Thatha incwadi yakho, usheshe uhlale phansi, ulobe amashumi ayisihlanu.’
					</seg>
					<seg id="b.LUK.16.7" type="verse">
						“Khona wathi komunye: ‘Wena-ke unecala elingakanani na?’ “Wathi: ‘Izilinganiso eziyikhulu zikakolweni.’ “Wathi kuye: ‘Thatha incwadi yakho, ulobe amashumi ayisishiyagalombili.’
					</seg>
					<seg id="b.LUK.16.8" type="verse">
						“Inkosi yambabaza umphathi ongalungile ngokuthi wenze ngokuhlakanipha, ngokuba abantwana balesi sikhathi bahlakaniphile esizukulwaneni sabo kunabantwana bokukhanya.
					</seg>
					<seg id="b.LUK.16.9" type="verse">
						Nami ngithi kini: Zenzeleni nina abahlobo ngokukaMamona ongalungile, ukuze kuthi, nxa kuphelile, banamukele ezindlini eziphakade.
					</seg>
					<seg id="b.LUK.16.10" type="verse">
						“Othembekile kokuncinyane uthembekile nakokukhulu; ongalungile kokuncinyane kalungile nakokukhulu.
					</seg>
					<seg id="b.LUK.16.11" type="verse">
						Ngakho uma beningathembeki kokukaMamona ongalungile, ubani oyakuniphathisa okuyikhonakhona na?
					</seg>
					<seg id="b.LUK.16.12" type="verse">
						Futhi uma beningathembeki kokomunye, ubani oyakuninika okungokwenu na?
					</seg>
					<seg id="b.LUK.16.13" type="verse">
						“Akukho nceku engakhonza amakhosi amabili, ngokuba kokunye iyakuzonda enye, ithande enye, noma ibambelele kwenye, iyeyise enye. Ningeze nakhonza uNkulunkulu noMamona.”
					</seg>
					<seg id="b.LUK.16.14" type="verse">
						AbaFarisi ababethanda imali bakuzwa konke lokho, bamklolodela.
					</seg>
					<seg id="b.LUK.16.15" type="verse">
						Wayesethi kubo: “Nina ningabazishaya abalungileyo emehlweni abantu; kepha uNkulunkulu uyazazi izinhliziyo zenu, ngokuba lokho okuphakemeyo phakathi kwabantu kuyisinengiso emehlweni kaNkulunkulu.
					</seg>
					<seg id="b.LUK.16.16" type="verse">
						“Umthetho nabaprofethi kwakukhona kwaze kwafika uJohane; kusukela kuleso sikhathi ivangeli lombuso kaNkulunkulu liyashunyayelwa, wonke umuntu uphika ngokufuzula kuwo.
					</seg>
					<seg id="b.LUK.16.17" type="verse">
						Kepha kulula ukuba kudlule izulu nomhlaba kunokuba kuwe ibalana elilodwa lomthetho.
					</seg>
					<seg id="b.LUK.16.18" type="verse">
						“Yilowo nalowo olahla umkakhe, aganwe ngomunye, uyaphinga; noganwa ngolahliwe yindoda uyaphinga.
					</seg>
					<seg id="b.LUK.16.19" type="verse">
						“Kwakukhona umuntu othile onothileyo, owayegqoka ezibubende nezelineni elihle, ezijabulisa imihla ngemihla etamasa.
					</seg>
					<seg id="b.LUK.16.20" type="verse">
						Kwakukhona futhi ompofu othile, nguLazaru igama lakhe, owayelahliwe ngasesangweni lakhe egcwele izilonda,
					</seg>
					<seg id="b.LUK.16.21" type="verse">
						enxanela ukusuthiswa ngemvuthuluka ewa etafuleni lesicebi; yebo, kweza nezinja, zamkhotha izilonda.
					</seg>
					<seg id="b.LUK.16.22" type="verse">
						“Kwase kuthi wafa ompofu, wathwalwa yizingelosi, wasiwa esifubeni sika-Abrahama; nesicebi safa, sembelwa.
					</seg>
					<seg id="b.LUK.16.23" type="verse">
						SesiseHayidese saphakamisa amehlo aso, sisebuhlungwini, sambona u-Abrahama ekude, noLazaru esesifubeni sakhe.
					</seg>
					<seg id="b.LUK.16.24" type="verse">
						Samemeza sathi: ‘Baba Abrahama, ngihawukele, uthume uLazaru, agcobhoze isihloko somunwe wakhe emanzini, aphozise ulimi lwami, ngokuba ngiyahlushwa kuleli langabi.’
					</seg>
					<seg id="b.LUK.16.25" type="verse">
						“Kepha u-Abrahama wathi: ‘Ndodana, khumbula ukuba wamukela okuhle kwakho usesekuphileni noLazaru kanjalo okubi; kodwa manje uyaduduzwa yena lapha, wena uyahlushwa.
					</seg>
					<seg id="b.LUK.16.26" type="verse">
						Nangaphezu kwakho konke lokho kubekiwe umhosha omkhulu phakathi kwethu nani ukuba abafuna ukusuka lapha baye kini bangekwenze, nabalapho bangaweleli kithi.’
					</seg>
					<seg id="b.LUK.16.27" type="verse">
						“Sase sithi: ‘Njalo ngiyakucela, baba, ukuba umthumele endlini kababa,
					</seg>
					<seg id="b.LUK.16.28" type="verse">
						ngokuba nginabafowethu abayisihlanu, ukuze afakaze kubo, bangezi nabo kule ndawo yobuhlungu.’
					</seg>
					<seg id="b.LUK.16.29" type="verse">
						“Kepha u-Abrahama wathi: ‘BanoMose nabaprofethi; mabezwe bona.’
					</seg>
					<seg id="b.LUK.16.30" type="verse">
						“Sathi-ke: ‘Qha, baba Abrahama, kodwa uma kusuka umuntu kwabafileyo, aye kubo, bayakuphenduka.’
					</seg>
					<seg id="b.LUK.16.31" type="verse">
						“Kepha wathi kuso: ‘Uma bengalaleli uMose nabaprofethi, kabayikuvunyiswa, noma kuvuka umuntu kwabafileyo.’ ”
					</seg>
				</div>
				<div id="b.LUK.17" type="chapter">
					<seg id="b.LUK.17.1" type="verse">
						Wayesethi kubafundi bakhe: “Kungeze kwenzeka ukuba kungaveli izikhubekiso; kodwa maye kulowo ezivela ngaye!
					</seg>
					<seg id="b.LUK.17.2" type="verse">
						Kungcono kuye ukuba itshe lokusila ligaxwe entanyeni yakhe, alahlwe elwandle, kunokuba akhubekise abe munye kulaba abancinyane.
					</seg>
					<seg id="b.LUK.17.3" type="verse">
						Xwayani nina. Uma umfowenu ona, mkhuze; uma ephenduka, mthethelele.
					</seg>
					<seg id="b.LUK.17.4" type="verse">
						Noma ekonela kasikhombisa ngosuku, abuyele kuwe kasikhombisa, ethi: ‘Ngiyaphenduka,’ womthethelela.”
					</seg>
					<seg id="b.LUK.17.5" type="verse">
						Abaphostoli base bethi eNkosini: “Yandisa ukukholwa kwethu.”
					</seg>
					<seg id="b.LUK.17.6" type="verse">
						Yayisithi iNkosi: “Uma beninokukholwa okungangenhlamvu yesinaphi, beningasho kulo mthombe: ‘Simbuka, utshaleke elwandle,’ ubuyakunilalela.
					</seg>
					<seg id="b.LUK.17.7" type="verse">
						“Ngumuphi kini onenceku elimayo nokuba eyalusayo, athi kuyo ibuya endle: ‘Sondela masinyane, uhlale phansi, udle’?
					</seg>
					<seg id="b.LUK.17.8" type="verse">
						Kodwa akayikusho kuyo ukuthi: ‘Lungisa engizakukudla, uzibophe, ungiphakele, ngize ngidle, ngiphuze, andukuba udle, uphuze wena,’ na?
					</seg>
					<seg id="b.LUK.17.9" type="verse">
						Uyayibonga yini inceku, ngokuba yenzile ekuyaliweyo na?
					</seg>
					<seg id="b.LUK.17.10" type="verse">
						Kunjalo nani, nxa nikwenzile konke enikuyaliweyo, anothi: ‘Asizinceku zalutho; sikwenzile nje ebesifanele ukukwenza.’ ”
					</seg>
					<seg id="b.LUK.17.11" type="verse">
						Kwathi esehamba ukuya eJerusalema, wadabula iSamariya neGalile.
					</seg>
					<seg id="b.LUK.17.12" type="verse">
						Esangena emzaneni othile, kwahlangana naye amadoda ayishumi anochoko, amela kude,
					</seg>
					<seg id="b.LUK.17.13" type="verse">
						aphakamisa izwi, athi: “Jesu Nkosi, sihawukele!”
					</seg>
					<seg id="b.LUK.17.14" type="verse">
						Kuthe ewabona, wathi kuwo: “Hambani, niyoziveza kubapristi.” Kwathi esahamba, ahlanjululwa.
					</seg>
					<seg id="b.LUK.17.15" type="verse">
						Enye yawo isibona ukuthi iphulukisiwe, yabuya imdumisa uNkulunkulu ngezwi elikhulu,
					</seg>
					<seg id="b.LUK.17.16" type="verse">
						yawa ngobuso ngasezinyaweni zakhe imbonga; yayingumSamariya.
					</seg>
					<seg id="b.LUK.17.17" type="verse">
						Kepha uJesu waphendula wathi: “Akuhlanjululwanga abayishumi na? Baphi, pho, abayisishiyagalolunye na?
					</seg>
					<seg id="b.LUK.17.18" type="verse">
						Abafunyaniswanga yini ababuyela ukumnika uNkulunkulu udumo, kuphela lona wezizwe na?”
					</seg>
					<seg id="b.LUK.17.19" type="verse">
						Wayesethi kuye: “Sukuma uhambe; ukukholwa kwakho kukusindisile.”
					</seg>
					<seg id="b.LUK.17.20" type="verse">
						Ebuzwe ngabaFarisi ukuthi umbuso kaNkulunkulu uzakufika nini, wabaphendula wathi: “Umbuso kaNkulunkulu awufiki ubonwa ngamehlo.
					</seg>
					<seg id="b.LUK.17.21" type="verse">
						Futhi kabayikusho ukuthi: ‘Bhekani, nanku,’ nokuba, ‘nankuya;’ ngokuba bhekani, umbuso kaNkulunkulu uphakathi kini.”
					</seg>
					<seg id="b.LUK.17.22" type="verse">
						Wayesethi kubafundi bakhe: “Kuzakufika izinsuku, lapho niyakufisa ukubona lube lunye lwezinsuku zeNdodana yomuntu, kepha aniyikulubona.
					</seg>
					<seg id="b.LUK.17.23" type="verse">
						Bayakuthi kini: ‘Bhekani, nansiya; bhekani, nansi;’ maningayi, ningalandeli.
					</seg>
					<seg id="b.LUK.17.24" type="verse">
						Ngokuba njengonyazi, nxa lunyazima kwenye indawo phansi kwezulu, lukhanya luze lufike kwenye indawo phansi kwezulu, yoba njalo iNdodana yomuntu ngosuku lwayo.
					</seg>
					<seg id="b.LUK.17.25" type="verse">
						Kepha kuqala imelwe ukuhlupheka ngokuningi, yaliwe yilesi sizukulwane.
					</seg>
					<seg id="b.LUK.17.26" type="verse">
						“Njengokuba kwenzeka emihleni kaNowa, kuyakuba njalo nasemihleni yeNdodana yomuntu.
					</seg>
					<seg id="b.LUK.17.27" type="verse">
						Babedla, bephuza, beganwa, bendiswa, kwaze kwafika usuku uNowa angena ngalo emkhunjini, kwafika uzamcolo, wababhubhisa bonke.
					</seg>
					<seg id="b.LUK.17.28" type="verse">
						“Kanjalo njengokuba kwenzeka nasemihleni kaLoti, babedla, bephuza, bethenga, bethengisa, betshala, bakha;
					</seg>
					<seg id="b.LUK.17.29" type="verse">
						kepha ngosuku uLoti aphuma ngalo eSodoma lana umlilo nesibabule kuvela ezulwini, kwababhubhisa bonke;
					</seg>
					<seg id="b.LUK.17.30" type="verse">
						kuyakuba njalo ngosuku eyakwambulwa ngalo iNdodana yomuntu.
					</seg>
					<seg id="b.LUK.17.31" type="verse">
						Ngalolo suku oyakuba phezu kwendlu, impahla yakhe isendlini, kangehli ukuyithatha; njalo nosensimini kangabuyeli emuva.
					</seg>
					<seg id="b.LUK.17.32" type="verse">
						Khumbulani umkaLoti.
					</seg>
					<seg id="b.LUK.17.33" type="verse">
						Ofuna ukuzuza ukuphila kwakhe uyakulahlekelwa yikho, kepha olahlekelwa yikho uyakukulondoloza.
					</seg>
					<seg id="b.LUK.17.34" type="verse">
						Ngithi kini: Ngalobo busuku kuyakuba khona ababili embhedeni munye; omunye uyakuthathwa, omunye ashiywe.
					</seg>
					<seg id="b.LUK.17.35" type="verse">
						Kuyakuba khona ababili besila ndawonye; omunye uyakuthathwa, omunye ashiywe.
					</seg>
					<seg id="b.LUK.17.36" type="verse">
						Kuyakuba khona ababili ensimini; omunye uyakuthathwa, omunye ashiywe.”
					</seg>
					<seg id="b.LUK.17.37" type="verse">
						Base bephendula, bethi kuye: “Kuphi, Nkosi?” Wathi kubo: “Lapho kukhona isidumbu, kulapho amanqe eyakubuthana khona.”
					</seg>
				</div>
				<div id="b.LUK.18" type="chapter">
					<seg id="b.LUK.18.1" type="verse">
						Wabalandisa umfanekiso wokuthi bamelwe ukukhuleka njalo, bangadangali.
					</seg>
					<seg id="b.LUK.18.2" type="verse">
						Wathi: “Kwakukhona emzini othile umahluleli othile owayengamesabi uNkulunkulu, enganaki muntu.
					</seg>
					<seg id="b.LUK.18.3" type="verse">
						Kulowo muzi kwakukhona futhi umfelokazi owayelokhu efika kuye, ethi: ‘Ngizwele esitheni sami.’
					</seg>
					<seg id="b.LUK.18.4" type="verse">
						“Kwaba yisikhathi engavumi; kepha ngasemuva wathi phakathi kwakhe: ‘Nakuba ngingamesabi uNkulunkulu, nginganaki muntu,
					</seg>
					<seg id="b.LUK.18.5" type="verse">
						nokho-ke ngokuba lo mfelokazi engikhathaza njalo, ngiyakumzwela, funa angizuke ngokufika njalonjalo.’ ”
					</seg>
					<seg id="b.LUK.18.6" type="verse">
						Yayisithi iNkosi: “Yizwani okushiwo ngumahluleli ongalungile.
					</seg>
					<seg id="b.LUK.18.7" type="verse">
						UNkulunkulu kayikubezwela yini abakhethiweyo bakhe abakhala kuye imini nobusuku, ababekezelele, na?
					</seg>
					<seg id="b.LUK.18.8" type="verse">
						Ngithi kini: Uzakubezwela masinyane. Nokho nxa ifika iNdodana yomuntu, imbala iyakufumana ukukholwa emhlabeni na?”
					</seg>
					<seg id="b.LUK.18.9" type="verse">
						Wayesekhuluma kwabathile ababezethemba ukuthi balungile, bedelela abanye, ebalandisa lo mfanekiso ngokuthi:
					</seg>
					<seg id="b.LUK.18.10" type="verse">
						“Abantu ababili benyukela ethempelini beya kukhuleka, omunye engumFarisi, omunye engumthelisi.
					</seg>
					<seg id="b.LUK.18.11" type="verse">
						UmFarisi wema wazikhulekela ngokuthi: ‘Nkulunkulu, ngiyakubonga ngokuba ngingenjengabanye abantu: izigcwelegcwele, abangalungile, iziphingi, nanjengalo mthelisi.
					</seg>
					<seg id="b.LUK.18.12" type="verse">
						Ngizila ukudla kabili ngeviki, nginikela okweshumi kukho konke enginakho.’
					</seg>
					<seg id="b.LUK.18.13" type="verse">
						“Kepha umthelisi emi kude wayengafuni nakuphakamisela amehlo akhe ngasezulwini, kodwa washaya isifuba sakhe, ethi: ‘Nkulunkulu, ngihawukele mina soni.’
					</seg>
					<seg id="b.LUK.18.14" type="verse">
						“Ngithi kini: Lo wehlela endlini yakhe elungisisiwe kunomunye. Ngokuba yilowo nalowo oziphakamisayo uzakuthotshiswa, kodwa ozithobayo uzakuphakanyiswa.”
					</seg>
					<seg id="b.LUK.18.15" type="verse">
						Baletha kuye nabantwanyana ukuba abaphathe; kepha abafundi bekubona babakhuza.
					</seg>
					<seg id="b.LUK.18.16" type="verse">
						Kodwa uJesu wababizela kuye, wathi: “Vumelani abantwana beze kimi, ningabenqabeli, ngokuba umbuso kaNkulunkulu ungowabanjalo.
					</seg>
					<seg id="b.LUK.18.17" type="verse">
						Ngiqinisile ngithi kini: Yilowo nalowo ongamukeli umbuso kaNkulunkulu njengomntwana kasoze angena kuwo.”
					</seg>
					<seg id="b.LUK.18.18" type="verse">
						Umbusi othile wayesembuza ethi: “Mfundisi omuhle, ngiyakwenzani ukuba ngidle ifa lokuphila okuphakade na?”
					</seg>
					<seg id="b.LUK.18.19" type="verse">
						Kepha uJesu wathi kuye: “Ungibizelani ngokuthi ngimuhle na? Kakho omuhle, munye kuphela, uNkulunkulu.
					</seg>
					<seg id="b.LUK.18.20" type="verse">
						Uyayazi imiyalelo ukuthi: ‘Ungaphingi, ungabulali, ungebi, ungafakazi amanga, yazisa uyihlo nonyoko.’ ”
					</seg>
					<seg id="b.LUK.18.21" type="verse">
						Kepha wathi: “Konke lokho ngikugcinile kwasebusheni bami.”
					</seg>
					<seg id="b.LUK.18.22" type="verse">
						UJesu ekuzwa lokho wathi kuye: “Usasilalelwe into inye: thengisa ngakho konke onakho, wabele abampofu, khona uzakuba negugu ezulwini; uze ungilandele.”
					</seg>
					<seg id="b.LUK.18.23" type="verse">
						Kuthe ekuzwa lokho, wadabuka impela, ngokuba wayenothile kakhulu.
					</seg>
					<seg id="b.LUK.18.24" type="verse">
						UJesu embona wathi: “Kulukhuni kangakanani kwaba nomnotho ukungena embusweni kaNkulunkulu.
					</seg>
					<seg id="b.LUK.18.25" type="verse">
						Kulula ukuba ikamela lingene ngentunja yosungulo kunokuba onothileyo angene embusweni kaNkulunkulu.”
					</seg>
					<seg id="b.LUK.18.26" type="verse">
						Abezwayo base bethi: “Pho, kungasindiswa bani na?”
					</seg>
					<seg id="b.LUK.18.27" type="verse">
						Kepha wathi: “Okungenzeki kubantu kungenzeka kuNkulunkulu.”
					</seg>
					<seg id="b.LUK.18.28" type="verse">
						Wayesethi uPetru: “Bheka, thina sishiye okwethu, sakulandela.”
					</seg>
					<seg id="b.LUK.18.29" type="verse">
						Wathi kubo: “Ngiqinisile ngithi kini: Akukho muntu oshiye indlu, noma umkakhe, noma abafowabo, noma abazali, noma abantwana ngenxa yombuso kaNkulunkulu,
					</seg>
					<seg id="b.LUK.18.30" type="verse">
						ongayikwamukeliswa okuphindwe kaningi kulesi sikhathi nasenkathini ezayo ukuphila okuphakade.”
					</seg>
					<seg id="b.LUK.18.31" type="verse">
						Wayesebasondeza kuye abayishumi nambili, wathi kubo: “Bhekani, sikhuphukela eJerusalema; konke okulotshwe ngabaprofethi ngeNdodana yomuntu kuyakugcwaliseka.
					</seg>
					<seg id="b.LUK.18.32" type="verse">
						Ngokuba izakukhashelwa kwabezizwe, iklolodelwe, idunyazwe, ikhafulelwe ngamathe,
					</seg>
					<seg id="b.LUK.18.33" type="verse">
						bayishaye, bayibulale; kepha ngosuku lwesithathu izakuvuka.”
					</seg>
					<seg id="b.LUK.18.34" type="verse">
						Kepha bona kabaqondanga lutho lwalokho; lelo zwi lalifihlakele kubo, abakuqondanga obekushiwo.
					</seg>
					<seg id="b.LUK.18.35" type="verse">
						Kwathi esesondela eJeriko, impumputhe ethile yayihlezi ngasendleleni inxiba.
					</seg>
					<seg id="b.LUK.18.36" type="verse">
						Isizwa isixuku sidlula, yabuza ukuthi: “Kuyini lokhu?”
					</seg>
					<seg id="b.LUK.18.37" type="verse">
						Base beyitshela ukuthi: “Kudlula uJesu waseNazaretha.”
					</seg>
					<seg id="b.LUK.18.38" type="verse">
						Yayisimemeza ithi: “Jesu, Ndodana kaDavide, ngihawukele!”
					</seg>
					<seg id="b.LUK.18.39" type="verse">
						Ababehamba phambili bayikhuza ukuba ithule kepha kwayikhona imemeza kakhulu yona, ithi: “Ndodana kaDavide, ngihawukele!”
					</seg>
					<seg id="b.LUK.18.40" type="verse">
						Wema-ke uJesu, wayala ukuba ilethwe kuye. Isisondele, wayibuza wathi:
					</seg>
					<seg id="b.LUK.18.41" type="verse">
						“Ufuna ukuba ngikwenzeleni na?” Yathi: “Nkosi, ukuba ngibone.”
					</seg>
					<seg id="b.LUK.18.42" type="verse">
						UJesu wathi kuyo: “Bona! Ukukholwa kwakho kukusindisile.”
					</seg>
					<seg id="b.LUK.18.43" type="verse">
						Yayisibona khona lapho, yamlandela imdumisa uNkulunkulu, nabantu bonke bekubona bamnika uNkulunkulu indumiso.
					</seg>
				</div>
				<div id="b.LUK.19" type="chapter">
					<seg id="b.LUK.19.1" type="verse">
						Wangena eJeriko, wadabula khona.
					</seg>
					<seg id="b.LUK.19.2" type="verse">
						Bheka, kwakukhona indoda, igama layo linguZakewu, ingumthelisi omkhulu, icebile.
					</seg>
					<seg id="b.LUK.19.3" type="verse">
						Yayifuna ukumbona uJesu ukuthi ungubani; yahluleka ngenxa yesixuku, ngokuba yayimfushane.
					</seg>
					<seg id="b.LUK.19.4" type="verse">
						Yagijimela phambili, yakhwela emthombeni ukuba imbone, ngokuba ebezakudlula ngakhona.
					</seg>
					<seg id="b.LUK.19.5" type="verse">
						Esefikile uJesu kuleyo ndawo wabheka phezulu, wathi kuyo: “Zakewu, shesha wehle, ngokuba namuhla ngimelwe ukuhlala endlini yakho.”
					</seg>
					<seg id="b.LUK.19.6" type="verse">
						Washesha wehla, wamamukela ngokuthokoza.
					</seg>
					<seg id="b.LUK.19.7" type="verse">
						Kuthe bekubona, bakhonona bonke, bathi: “Uye kungenisa kwandoda eyisoni.”
					</seg>
					<seg id="b.LUK.19.8" type="verse">
						Kodwa uZakewu wasukuma, wathi eNkosini: “Bheka, Nkosi, ngipha abampofu inxenye yempahla yami; kuthi uma ngimaphucile umuntu into ngamacebo, ngiyibuyisa iphindwe kane.”
					</seg>
					<seg id="b.LUK.19.9" type="verse">
						UJesu wathi kuye: “Namuhla insindiso ifikile kule ndlu, lokhu naye eyindodana ka-Abrahama.
					</seg>
					<seg id="b.LUK.19.10" type="verse">
						Ngokuba iNdodana yomuntu ize ukufuna nokusindisa okulahlekileyo.”
					</seg>
					<seg id="b.LUK.19.11" type="verse">
						Kuthe ukuba bakuzwe lokho, weleka walandisa umfanekiso, ngokuba ebeseduze neJerusalema nangokuba bebethi umbuso kaNkulunkulu uzakubonakala masinyane.
					</seg>
					<seg id="b.LUK.19.12" type="verse">
						Wathi-ke: “Umuntu othile wohlanga olukhulu waya ezweni elikude eyozithathela umbuso, abuye.
					</seg>
					<seg id="b.LUK.19.13" type="verse">
						Wayesebiza izinceku zakhe eziyishumi, wazinika omina abayishumi, wathi kuzo: ‘Hwebani ngabo, ngize ngibuye.’
					</seg>
					<seg id="b.LUK.19.14" type="verse">
						“Kepha abantu bomuzi wakhe babemzonda, bathuma amanxusa emva kwakhe, bethi: ‘Asithandi ukuba lo abuse phezu kwethu.’
					</seg>
					<seg id="b.LUK.19.15" type="verse">
						“Kwathi esebuyile ekuthatheni umbuso, wathi azibizelwe kuye lezo zinceku abezinike imali ukuba azi ukuthi yileyo naleyo izuzeni ngokuhweba.
					</seg>
					<seg id="b.LUK.19.16" type="verse">
						“Yavela-ke eyokuqala, yathi: ‘Nkosi, umina wakho uzuze omina abayishumi.’
					</seg>
					<seg id="b.LUK.19.17" type="verse">
						“Wathi kuyo: ‘Kuhle-ke, nceku enhle; lokhu ufunyanwe uthembekile kokuncinyane, uzakubusa phezu kwemizi eyishumi.’
					</seg>
					<seg id="b.LUK.19.18" type="verse">
						“Yafika neyesibili, yathi: ‘Umina wakho, Nkosi, uzuze omina abayisihlanu.’
					</seg>
					<seg id="b.LUK.19.19" type="verse">
						“Wathi nakuleyo: ‘Nawe yiba phezu kwemizi eyisihlanu.’
					</seg>
					<seg id="b.LUK.19.20" type="verse">
						“Kwafika nenye, yathi: ‘Nkosi, nangu umina wakho ebengimkhwezile esongwe endwangwini.
					</seg>
					<seg id="b.LUK.19.21" type="verse">
						Ngokuba bengikwesaba, lokhu ungumuntu olukhuni; uthabatha ongakubekanga, uvuna ongakuhlwanyelanga.’
					</seg>
					<seg id="b.LUK.19.22" type="verse">
						“Wathi kuyo: ‘Ngizakukwahlulela ngomlomo wakho wena nceku embi. Ubuwazi ukuba ngingumumtu olukhuni, ngithabatha engingakubekanga, ngivuna engingakuhlwanyelanga;
					</seg>
					<seg id="b.LUK.19.23" type="verse">
						awufakanga ngani imali yami ebhange, mina-ke ekufikeni kwami ngabe ngiyibizile kanye nenzalo, na?’
					</seg>
					<seg id="b.LUK.19.24" type="verse">
						“Wayesethi kwababemi khona: ‘Maphuceni umina, nimnike onawomina abayishumi.’
					</seg>
					<seg id="b.LUK.19.25" type="verse">
						“Kepha bathi kuye: ‘Nkosi, unawomina abayishumi.’
					</seg>
					<seg id="b.LUK.19.26" type="verse">
						“Ngithi kini: Yilowo nalowo onakho uyakuphiwa, kepha ongenakho uyakwaphucwa nalokho anakho.
					</seg>
					<seg id="b.LUK.19.27" type="verse">
						Kodwa lezo zitha zami ezazingathandi ukuba ngibuse phezu kwazo, ziletheni lapha, nizibulale phambi kwami.”
					</seg>
					<seg id="b.LUK.19.28" type="verse">
						Eseshilo lokho waqhubekela phambili, wakhuphukela eJerusalema.
					</seg>
					<seg id="b.LUK.19.29" type="verse">
						Kwathi esondele eBetfage naseBethaniya ngasentabeni ethiwa eYeminqumo, wathuma ababili kubafundi bakhe,
					</seg>
					<seg id="b.LUK.19.30" type="verse">
						ethi: “Hambani niye emzaneni obhekene nani, nothi ukuba ningene kuwo, nizakufumana ithole lembongolo likhulekiwe, okungazange kuhlale muntu kulo; lithukululeni, nililethe.
					</seg>
					<seg id="b.LUK.19.31" type="verse">
						Uma umuntu enibuza ethi: ‘Nilithukululelani na?’ anothi: ‘INkosi iyalidinga.’ ”
					</seg>
					<seg id="b.LUK.19.32" type="verse">
						Ababethunyiwe bahamba-ke, bafumana kunjengokusho kwakhe kubo.
					</seg>
					<seg id="b.LUK.19.33" type="verse">
						Kuthe besalithukulula ithole, abaninilo bathi kubo: “Nilithukululelani ithole na?”
					</seg>
					<seg id="b.LUK.19.34" type="verse">
						Bathi: “INkosi iyalidinga.”
					</seg>
					<seg id="b.LUK.19.35" type="verse">
						Base beliletha kuJesu; babeka izingubo zabo phezu kwethole, bamkhwelisa uJesu.
					</seg>
					<seg id="b.LUK.19.36" type="verse">
						Esahamba, babendlala izingubo zabo endleleni.
					</seg>
					<seg id="b.LUK.19.37" type="verse">
						Esesondela ekwehleleni kweNtaba Yeminqumo, isixuku sonke sabafundi saqala ukuthokoza nokumdumisa uNkulunkulu ngezwi elikhulu ngemisebenzi yonke yamandla esiyibonileyo,
					</seg>
					<seg id="b.LUK.19.38" type="verse">
						sithi: “Ubusisiwe uMbusi ozayo egameni leNkosi, ukuthula ezulwini nenkazimulo kweliphezulu!”
					</seg>
					<seg id="b.LUK.19.39" type="verse">
						Abanye babaFarisi besesixukwini bathi kuye: “Mfundisi, bakhuze abafundi bakho.”
					</seg>
					<seg id="b.LUK.19.40" type="verse">
						Waphendula wathi: “Ngithi kini: Uma bethula laba, amatshe azakumemeza.”
					</seg>
					<seg id="b.LUK.19.41" type="verse">
						Kwathi esondela, ewubona umuzi, wawukhalela.
					</seg>
					<seg id="b.LUK.19.42" type="verse">
						Wathi: “Sengathi nga wazi nawe ngalolu suku okokuthula. Kepha kalokhu kufihlakele emehlweni akho.
					</seg>
					<seg id="b.LUK.19.43" type="verse">
						Ngokuba uyakufikelwa yizinsuku, lapho izitha ziyakukukaka ngodonga lwempi, zikuhaqe, zikuvimbezele nxazonke,
					</seg>
					<seg id="b.LUK.19.44" type="verse">
						zikuwise phansi, wena nabantwana abakuwe, zingashiyi itshe phezu kwetshe phakathi kwakho, ngokuba ungasazanga isikhathi sokuhanjelwa kwakho.”
					</seg>
					<seg id="b.LUK.19.45" type="verse">
						Wangena ethempelini, waqala ukuxosha abathengisayo,
					</seg>
					<seg id="b.LUK.19.46" type="verse">
						wathi kubo: “Kulotshiwe ukuthi: ‘Indlu yami iyakuba yindlu yokukhuleka,’ kepha nina niyenze ‘umhume wabaphangi’.”
					</seg>
					<seg id="b.LUK.19.47" type="verse">
						Wayefundisa ethempelini imihla ngemihla. Kepha abapristi abakhulu, nababhali, nezikhulu zabantu bafuna ukumbulala.
					</seg>
					<seg id="b.LUK.19.48" type="verse">
						Kodwa babengatholi ukuthi bangenzani, ngokuba abantu bonke babebambelela kuye bemuzwa.
					</seg>
				</div>
				<div id="b.LUK.20" type="chapter">
					<seg id="b.LUK.20.1" type="verse">
						Kwathi ngolunye lwezinsuku lezo esafundisa abantu ethempelini, eshumayela ivangeli, abapristi abakhulu nababhali bekanye namalunga bamvukela.
					</seg>
					<seg id="b.LUK.20.2" type="verse">
						Bakhuluma, bathi kuye: “Sitshele ukuthi lokhu ukwenza ngagunya lini, nokuba ngubani okunike leli gunya na?”
					</seg>
					<seg id="b.LUK.20.3" type="verse">
						Waphendula, wathi kubo: “Nami ngizakunibuza izwi, nize ningitshele.
					</seg>
					<seg id="b.LUK.20.4" type="verse">
						Ukubhapathiza kukaJohane kwavela ezulwini noma kubantu na?”
					</seg>
					<seg id="b.LUK.20.5" type="verse">
						Bazindlisana bodwa, bathi: “Uma sithi: ‘Ezulwini,’ uzakuthi: ‘Anikholwanga nguye ngani na?’
					</seg>
					<seg id="b.LUK.20.6" type="verse">
						Kepha uma sithi: ‘Kubantu,’ abantu bonke bazakusikhanda ngamatshe, ngokuba bakholiwe ukuthi uJohane ungumprofethi.”
					</seg>
					<seg id="b.LUK.20.7" type="verse">
						Base bephendula ukuthi abazi lapho evela khona.
					</seg>
					<seg id="b.LUK.20.8" type="verse">
						UJesu wayesethi kubo: “Nami-ke anginitsheli ukuthi ngenza lokhu ngagunya lini.”
					</seg>
					<seg id="b.LUK.20.9" type="verse">
						Wayeseqala ukulandisa lo mfanekiso, ethi kubantu: “Umuntu watshala isivini, wasiqashisa kubalimi, waya kwelinye izwe isikhathi eside.
					</seg>
					<seg id="b.LUK.20.10" type="verse">
						Ngenkathi efaneleyo wayesethumela inceku kubalimi ukuba bamnike ezithelweni zesivini; kepha abalimi bayishaya, bayimukisa ze.
					</seg>
					<seg id="b.LUK.20.11" type="verse">
						Waphinda wathuma enye inceku; naleyo bayishaya, bayidumaza, bayimukisa ze.
					</seg>
					<seg id="b.LUK.20.12" type="verse">
						Wayesephinda ethuma neyesithathu; nalena bayilimaza, bayiphonsa ngaphandle.
					</seg>
					<seg id="b.LUK.20.13" type="verse">
						“Khona wathi umninisivini: ‘Ngizakwenze njani na? Ngizakuthuma indodana yami ethandekayo; mhlawumbe lena bazakuyazisa.’
					</seg>
					<seg id="b.LUK.20.14" type="verse">
						“Kepha abalimi beyibona bakhulumisana bathi: ‘Lo uyindlalifa; masiyibulale ukuba ifa libe ngelethu.’
					</seg>
					<seg id="b.LUK.20.15" type="verse">
						Bayiphonsa ngaphandle kwesivini, bayibulala; ngakho-ke umninisivini uzakwenze njani kubo na?
					</seg>
					<seg id="b.LUK.20.16" type="verse">
						Uzakuza, ababhubhise labo balimi, isivini asinike abanye.” Bekuzwa bathi: “Qha, makungabi njalo.”
					</seg>
					<seg id="b.LUK.20.17" type="verse">
						Kepha wababheka, wathi: “Yini, pho, lokhu okulotshiweyo ukuthi: “ ‘Itshe abalinqabayo abakhi lona laba yinhloko yegumbi’?
					</seg>
					<seg id="b.LUK.20.18" type="verse">
						“Yilowo nalowo owayo phezu kwalelo tshe uyakuphohlozwa, kepha lowo eliyakuwela phezu kwakhe liyakumcolisa.”
					</seg>
					<seg id="b.LUK.20.19" type="verse">
						Ababhali nabapristi bafuna ukumbamba khona lapho, kepha besaba abantu, ngokuba bazi ukuthi uwukhulumile lo mfanekiso ngabo.
					</seg>
					<seg id="b.LUK.20.20" type="verse">
						Bamqaphela, bathuma izinhloli ezizishaya abalungileyo ukuba bamhile ngezwi lakhe, baze bamkhaphele emandleni nasegunyeni lombusi wezwe.
					</seg>
					<seg id="b.LUK.20.21" type="verse">
						Bambuza-ke bathi: “Mfundisi, siyazi ukuthi ukhuluma, ufundisa ngokuqondileyo, awukhethi buso bamuntu, kepha ufundisa indlela kaNkulunkulu ngokuqinisileyo.
					</seg>
					<seg id="b.LUK.20.22" type="verse">
						Sivunyelwe ukuthela kuKesari noma qha?”
					</seg>
					<seg id="b.LUK.20.23" type="verse">
						Kepha eqonda ubuqili babo wathi kubo:
					</seg>
					<seg id="b.LUK.20.24" type="verse">
						“Ngiboniseni udenariyu; unomfanekiso nombhalo kabani?” Bathi: “OkaKesari.”
					</seg>
					<seg id="b.LUK.20.25" type="verse">
						Wayesethi kubo: “Ngakho-ke nikani uKesari okukaKesari noNkulunkulu okukaNkulunkulu.”
					</seg>
					<seg id="b.LUK.20.26" type="verse">
						Abaze baba namandla ukumhila ngezwi lakhe phambi kwabantu; bamangala ngokuphendula kwakhe, bathula.
					</seg>
					<seg id="b.LUK.20.27" type="verse">
						Kwase kufika kuye abathile babaSadusi abathi akukho ukuvuka kwabafileyo;
					</seg>
					<seg id="b.LUK.20.28" type="verse">
						bambuza bathi: “Mfundisi, uMose wasilobela ukuthi, uma kufa umfowabo womuntu enomfazi kepha engenamntwana, umfowabo makamthathe umkakhe, amvusele umfowabo inzalo.
					</seg>
					<seg id="b.LUK.20.29" type="verse">
						Kwakukhona izelamani eziyisikhombisa; owokuqala wathatha umfazi; wafa engenamntwana,
					</seg>
					<seg id="b.LUK.20.30" type="verse">
						nowesibili;
					</seg>
					<seg id="b.LUK.20.31" type="verse">
						nowesithathu wamthatha; kanjalo-ke abayisikhombisa; bafa bengashiyanga bantwana.
					</seg>
					<seg id="b.LUK.20.32" type="verse">
						Ukugcina wafa nomfazi.
					</seg>
					<seg id="b.LUK.20.33" type="verse">
						Ngakho-ke ekuvukeni owesifazane uyakuba ngumfazi wamuphi kubo, lokhu abayisikhombisa babe naye engumkabo.”
					</seg>
					<seg id="b.LUK.20.34" type="verse">
						UJesu wathi kubo: “Abantwana bale nkathi bayaganwa, bayendiswa.
					</seg>
					<seg id="b.LUK.20.35" type="verse">
						Kepha labo abazakuthiwa bafanele ukufinyelela kuleyo nkathi nasekuvukeni kwabafileyo kabaganwa, kabendiswa;
					</seg>
					<seg id="b.LUK.20.36" type="verse">
						ngokuba bangebuye bafe, banjengezingelosi; bangabantwana bakaNkulunkulu bengabantwana bokuvuka.
					</seg>
					<seg id="b.LUK.20.37" type="verse">
						Kepha ukuthi bayavuswa abafileyo, noMose wakubonakalisa esihlahleni, lapho eyibiza iNkosi ngokuthi uNkulunkulu ka-Abrahama, noNkulunkulu ka-Isaka, noNkulunkulu kaJakobe.
					</seg>
					<seg id="b.LUK.20.38" type="verse">
						UNkulunkulu kasiye owabafileyo kodwa owabaphilayo, ngokuba bonke baphila kuye.”
					</seg>
					<seg id="b.LUK.20.39" type="verse">
						Abathile bababhali baphendula bathi: “Mfundisi, ukhulume kahle.”
					</seg>
					<seg id="b.LUK.20.40" type="verse">
						Ngokuba babengasenasibindi sokumbuza lutho.
					</seg>
					<seg id="b.LUK.20.41" type="verse">
						Wayesethi kubo: “Basho kanjani ukuthi uKristu uyindodana kaDavide na?
					</seg>
					<seg id="b.LUK.20.42" type="verse">
						lokhu uDavide uqobo uthi eNcwadini yamaHubo: “ ‘INkosi yathi eNkosini yami: “Hlala ngakwesokunene sami,
					</seg>
					<seg id="b.LUK.20.43" type="verse">
						ngize ngibeke izitha zakho zibe yisenabelo sezinyawo zakho.” ’
					</seg>
					<seg id="b.LUK.20.44" type="verse">
						“Ngakho uDavide umbiza ngokuthi iNkosi; pho, uyindodana yakhe kanjani na?”
					</seg>
					<seg id="b.LUK.20.45" type="verse">
						Besalalele abantu bonke, wathi kubafundi bakhe:
					</seg>
					<seg id="b.LUK.20.46" type="verse">
						“Xwayani ababhali abafuna ukuhamba bembethe izingubo ezinde, bethanda ukubingelelwa ezigcawini nokuhlala phambili emasinagogeni nasezindaweni ezingenhla ekudleni,
					</seg>
					<seg id="b.LUK.20.47" type="verse">
						abadla izindlu zabafelokazi, bekhuleka isikhathi eside ngokuzenzisa; laba bayakwamukeliswa ukulahlwa okukhulu.”
					</seg>
				</div>
				<div id="b.LUK.21" type="chapter">
					<seg id="b.LUK.21.1" type="verse">
						Kwathi ebheka, wabona abacebileyo bebeka iminikelo yabo emphongolweni womnikelo.
					</seg>
					<seg id="b.LUK.21.2" type="verse">
						Wabona nomfelokazi othile ompofu ebeka khona amafadingi amabili;
					</seg>
					<seg id="b.LUK.21.3" type="verse">
						wathi: “Ngiqinisile ngithi kini: Lo mfelokazi ompofu ubeke okuningi kunabo bonke.
					</seg>
					<seg id="b.LUK.21.4" type="verse">
						Ngokuba bonke laba babeka eminikelweni kokuchichimileyo kwabo, kepha yena ebumpofini bakhe ubeke konke abephila ngakho.”
					</seg>
					<seg id="b.LUK.21.5" type="verse">
						Besakhuluma abanye ngethempeli ukuthi lihlotshiswe ngamatshe amahle nangezipho, wathi kubo:
					</seg>
					<seg id="b.LUK.21.6" type="verse">
						“Kuyakufika izinsuku, lapho kungayikushiywa kulokhu enikubonayo itshe phezu kwetshe elingayikudilizelwa phansi.”
					</seg>
					<seg id="b.LUK.21.7" type="verse">
						Base bembuza bethi: “Mfundisi, lokhu kuyakuba nini na? Nesibonakaliso siyakuba yini, lapho sekuyakwenzeka lokhu, na?”
					</seg>
					<seg id="b.LUK.21.8" type="verse">
						Wathi: “Qaphelani ningadukiswa, ngokuba kuyakuza abaningi ngegama lami, bathi: ‘Nginguye;’ bathi futhi: ‘Isikhathi sesisondele;’ maningabalandeli.
					</seg>
					<seg id="b.LUK.21.9" type="verse">
						Nxa nizwa ngezimpi neziyaluyalu, ningethuki, ngokuba kumelwe ukuba kwenzeke lokho kuqala, kepha ukuphela akukabikho masinyane.”
					</seg>
					<seg id="b.LUK.21.10" type="verse">
						Khona wathi kubo: “Isizwe siyakuvukela isizwe, nombuso uvukele umbuso;
					</seg>
					<seg id="b.LUK.21.11" type="verse">
						kuyakuba khona ukuzamazama okukhulu komhlaba, nobhici, nendlala izindawo ngezindawo, kube khona izinto ezesabekayo nezibonakaliso ezinkulu ezivela ezulwini.
					</seg>
					<seg id="b.LUK.21.12" type="verse">
						“Kepha ngaphambi kwakho konke lokho bayakunibamba, banizingele, banikhaphele emasinagogeni nasematilongweni, baniyise phambi kwamakhosi nababusi ngenxa yegama lami.
					</seg>
					<seg id="b.LUK.21.13" type="verse">
						Kuyakunehlela kube ngubufakazi.
					</seg>
					<seg id="b.LUK.21.14" type="verse">
						Ngakho kugcineni ezinhliziyweni zenu ukuba ningazindli ngaphambili eniyakuziphendulela ngakho;
					</seg>
					<seg id="b.LUK.21.15" type="verse">
						ngokuba mina ngiyakuninika umlomo nokuhlakanipha abangemelane nakho, bakuphike, bonke abayimpi kini.
					</seg>
					<seg id="b.LUK.21.16" type="verse">
						Yebo, niyakukhashelwa nangabazali, nabafowenu, nezihlobo, nabangane; abanye benu bayakubulawa yibo.
					</seg>
					<seg id="b.LUK.21.17" type="verse">
						Niyakuzondwa yibo bonke ngenxa yegama lami.
					</seg>
					<seg id="b.LUK.21.18" type="verse">
						Akuyikulahleka nalunwele lwekhanda lenu.
					</seg>
					<seg id="b.LUK.21.19" type="verse">
						Ngokukhuthazela kwenu niyakuzuza imiphefumulo yenu.
					</seg>
					<seg id="b.LUK.21.20" type="verse">
						“Kepha nxa nibona iJerusalema lihaqiwe yizimpi, yazini ukuthi sekusondele ukuchithwa kwalo.
					</seg>
					<seg id="b.LUK.21.21" type="verse">
						Khona abaseJudiya mababalekele ezintabeni, abaphakathi kwalo baphume, abasemaphandleni bangangeni kulo.
					</seg>
					<seg id="b.LUK.21.22" type="verse">
						Ngokuba lezi ziyizinsuku zempindiselo ukuba kugcwaliseke konke okulotshiweyo.
					</seg>
					<seg id="b.LUK.21.23" type="verse">
						Maye kwabakhulelweyo nabancelisayo ngalezo zinsuku! Ngokuba kuyakuba khona ukuhlupheka okukhulu emhlabeni nentukuthelo phezu kwalesi sizwe.
					</seg>
					<seg id="b.LUK.21.24" type="verse">
						Bayakuwa bedliwa yinkemba, bathunjelwe ezizweni zonke; iJerusalema liyakunyathelwa phansi ngabezizwe, kuze kugcwaliseke izikhathi zabezizwe.
					</seg>
					<seg id="b.LUK.21.25" type="verse">
						“Kuyakuba khona izibonakaliso elangeni nasenyangeni nasezinkanyezini; nasemhlabeni usizi luyakwehlela izizwe, zixakeke ngokuduma kolwandle namaza,
					</seg>
					<seg id="b.LUK.21.26" type="verse">
						abantu baphele amandla ngokwesaba nangokubheka okuvelela umhlaba ngokuba amandla ezulu ayakunyakaziswa.
					</seg>
					<seg id="b.LUK.21.27" type="verse">
						Khona bayakuyibona iNdodana yomuntu iza efwini, inamandla nenkazimulo enkulu.
					</seg>
					<seg id="b.LUK.21.28" type="verse">
						Kepha nxa kuqala ukuvela lokho, lulamani, niphakamise amakhanda enu, ngokuba kusondele ukukhululwa kwenu.”
					</seg>
					<seg id="b.LUK.21.29" type="verse">
						Wabalandisa umfanekiso wokuthi: “Bhekani umkhiwane nemithi yonke.
					</seg>
					<seg id="b.LUK.21.30" type="verse">
						Nxa isihluma, niyabona, nazi ngokwenu ukuthi ihlobo seliseduze.
					</seg>
					<seg id="b.LUK.21.31" type="verse">
						Kanjalo nani, nxa nibona lezo zinto zenzeka, yazini ukuthi umbuso kaNkulunkulu useduze.
					</seg>
					<seg id="b.LUK.21.32" type="verse">
						“Ngiqinisile ngithi kini: Lesi sizukulwane asiyikudlula, kungakenzeki konke.
					</seg>
					<seg id="b.LUK.21.33" type="verse">
						Kuyakudlula izulu nomhlaba, kepha amazwi ami awasoze adlula.
					</seg>
					<seg id="b.LUK.21.34" type="verse">
						“Xwayani ukuba izinhliziyo zenu zingasindwa ngukuminza nokudakwa nokunaka okwalokhu kuphila, lunizume lolo suku ningazelele,
					</seg>
					<seg id="b.LUK.21.35" type="verse">
						ngokuba luyakufika njengogibe phezu kwabo bonke abahlezi emhlabeni wonke.
					</seg>
					<seg id="b.LUK.21.36" type="verse">
						Ngakho lindani ngesikhathi sonke, nikhuleke ukuba nibe namandla okuphepha kukho konke lokhu okuyakwenzeka nawokuma phambi kweNdodana yomuntu.”
					</seg>
					<seg id="b.LUK.21.37" type="verse">
						Njalo wayefundisa ethempelini emini, kepha kusihlwa wayephuma ayokulala entabeni ethiwa eyemiNqumo.
					</seg>
					<seg id="b.LUK.21.38" type="verse">
						Ekuseni abantu bonke beza kuye ethempelini ukumuzwa.
					</seg>
				</div>
				<div id="b.LUK.22" type="chapter">
					<seg id="b.LUK.22.1" type="verse">
						Kwasondela umkhosi wesinkwa esingenamvubelo othiwa iPhasika.
					</seg>
					<seg id="b.LUK.22.2" type="verse">
						Abapristi abakhulu nababhali bafuna ukuba bangambulala kanjani; ngokuba babesaba abantu.
					</seg>
					<seg id="b.LUK.22.3" type="verse">
						Kepha uSathane wangena kuJuda othiwa u-Iskariyothe engowabayishumi nambili.
					</seg>
					<seg id="b.LUK.22.4" type="verse">
						Wasuka wakhuluma nabapristi abakhulu nezinduna ngokuthi angamkhaphela kanjani kubo.
					</seg>
					<seg id="b.LUK.22.5" type="verse">
						Bathokoza, bavumelana naye ukumnika imali.
					</seg>
					<seg id="b.LUK.22.6" type="verse">
						Wavuma-ke, waze wafuna ithuba lokumkhaphela kubo, singekho isixuku.
					</seg>
					<seg id="b.LUK.22.7" type="verse">
						Lwase lufika usuku lwesinkwa esingenamvubelo okumelwe ukuba kuhlatshwe ngalo iphasika.
					</seg>
					<seg id="b.LUK.22.8" type="verse">
						Wathuma oPetru noJohane, wathi: “Hambani niye ukusilungisela iphasika ukuba sidle.”
					</seg>
					<seg id="b.LUK.22.9" type="verse">
						Bathi kuye: “Uthanda ukuba sikulungiselephi na?”
					</seg>
					<seg id="b.LUK.22.10" type="verse">
						Wathi kubo: “Bhekani, seningene emzini niyakuhlangana nomuntu othwele imbiza yamanzi; mlandeleni, niye endlini angena kuyo,
					</seg>
					<seg id="b.LUK.22.11" type="verse">
						nize nithi kumninindlu: ‘Uthi uMfundisi kuwe: Liphi ikamelo lokungenisa, lapho ngingadlela khona iphasika nabafundi bami, na?’
					</seg>
					<seg id="b.LUK.22.12" type="verse">
						Lowo-ke uzakunikhombisa ikamelo elikhulu eliphezulu, elendlelweyo; lungiselani lapho.”
					</seg>
					<seg id="b.LUK.22.13" type="verse">
						Basuka, bafumana kunjengokusho kwakhe kubo; base belungisa iphasika.
					</seg>
					<seg id="b.LUK.22.14" type="verse">
						Kwathi ukuba kufike isikhathi, wahlala phansi, nabaphostoli kanye naye.
					</seg>
					<seg id="b.LUK.22.15" type="verse">
						Wayesethi kubo: “Nginxanele nokunxanela ukudla nani leli phasika ngingakahlupheki.
					</seg>
					<seg id="b.LUK.22.16" type="verse">
						Ngokuba ngithi kini: Angisayikulidla ngempela lize ligcwaliseke embusweni kaNkulunkulu.”
					</seg>
					<seg id="b.LUK.22.17" type="verse">
						Wamukela isitsha, wabonga wathi: “Thabathani lokhu, nabelane;
					</seg>
					<seg id="b.LUK.22.18" type="verse">
						ngokuba ngithi kini kusukela manje angisayikuphuza okwesithelo somvini, uze ufike umbuso kaNkulunkulu.”
					</seg>
					<seg id="b.LUK.22.19" type="verse">
						Wayesethabatha isinkwa, wabonga, wasihlephula, wabanika, wathi: “Lokhu kungumzimba wami onikelwa nina; yenzani lokhu ukuba ningikhumbule.”
					</seg>
					<seg id="b.LUK.22.20" type="verse">
						Kanjalo-ke nesitsha emva kokudla, ethi: “Lesi sitsha siyisivumelwano esisha egazini lami elithululelwa nina.
					</seg>
					<seg id="b.LUK.22.21" type="verse">
						Kepha bhekani, isandla songikhaphelayo sinami etafuleni.
					</seg>
					<seg id="b.LUK.22.22" type="verse">
						Ngokuba iNdodana yomuntu isihamba njengokumisiweyo, kepha maye kulowo muntu ekhashelwa ngaye!”
					</seg>
					<seg id="b.LUK.22.23" type="verse">
						Base beqala ukubuzana bodwa ukuthi kungase kube ngubani kubo ozakukwenza lokho.
					</seg>
					<seg id="b.LUK.22.24" type="verse">
						Kwavela nokuphikisana phakathi kwabo kokuthi ngumuphi kubo ongathiwa omkhulu.
					</seg>
					<seg id="b.LUK.22.25" type="verse">
						Wayesethi kubo: “Ababusi bezizwe bazenza amakhosi phezu kwazo, neziphathimandla zazo zithiwa abazenzela okuhle.
					</seg>
					<seg id="b.LUK.22.26" type="verse">
						Kepha nina aninjalo; kodwa omkhulu kini makabe njengomncinyane, nobusayo makabe njengokhonzayo.
					</seg>
					<seg id="b.LUK.22.27" type="verse">
						Ngokuba ngumuphi omkhulu, ohlezi ekudleni noma okhonzayo, na? Akusiye ohlezi ekudleni na? Kepha mina ngiphakathi kwenu njengokhonzayo.
					</seg>
					<seg id="b.LUK.22.28" type="verse">
						Nina-ke ningababekhuthazela nami ekulingweni kwami;
					</seg>
					<seg id="b.LUK.22.29" type="verse">
						nanjengokuba uBaba engimisele umbuso, nami nginimisela wona
					</seg>
					<seg id="b.LUK.22.30" type="verse">
						ukuba nidle, niphuze etafuleni lami embusweni wami; niyakuhlala ezihlalweni zobukhosi, nahlulele izizwe eziyishumi nambili zakwa-Israyeli.
					</seg>
					<seg id="b.LUK.22.31" type="verse">
						“Simoni, Simoni, bheka, uSathane unifunile ukuba anihlunge njengokolweni;
					</seg>
					<seg id="b.LUK.22.32" type="verse">
						kepha mina ngikunxusele ukuba ukukholwa kwakho kungapheli; wena-ke, nxa usuphendukile, uqinise abafowenu.”
					</seg>
					<seg id="b.LUK.22.33" type="verse">
						Wathi kuye: “Nkosi, ngilungele ukuya nawe nasetilongweni nasekufeni.”
					</seg>
					<seg id="b.LUK.22.34" type="verse">
						Wayesethi: “Ngiyakutshela, Petru, ukuthi iqhude aliyikukhala namhlanje, ungakangiphiki kathathu ukuthi awungazi.”
					</seg>
					<seg id="b.LUK.22.35" type="verse">
						Wathi kubo: “Mhla nginithuma ningenasikhwama, nayika, nazicathulo, naswela utho na?” Bathi: “Lutho.”
					</seg>
					<seg id="b.LUK.22.36" type="verse">
						Wayesethi kubo: “Kepha manje onesikhwama kasithathe, neyika futhi; oswelayo kathengise ngengubo yakhe, athenge inkemba.
					</seg>
					<seg id="b.LUK.22.37" type="verse">
						Ngokuba ngithi kini: Kumelwe ukugcwaliseka kimi lokho okulotshiweyo kokuthi: ‘Wabalwa kanye nezelelesi;’ ngokuba okuqondene nami sekuyaphelela.”
					</seg>
					<seg id="b.LUK.22.38" type="verse">
						Base bethi: “Nkosi, bheka, nazi izinkemba ezimbili.” Wathi kubo: “Kwanele.”
					</seg>
					<seg id="b.LUK.22.39" type="verse">
						Wayesephuma, waya eNtabeni Yeminqumo njengomkhuba wakhe, nabafundi bakhe bamlandela.
					</seg>
					<seg id="b.LUK.22.40" type="verse">
						Esefikile endaweni wathi kubo: “Khulekani ukuba ningangeni ekulingweni.”
					</seg>
					<seg id="b.LUK.22.41" type="verse">
						Wamonyuka kubo kungathi ibanga lokuphonsa itshe, waguqa phansi, wakhuleka,
					</seg>
					<seg id="b.LUK.22.42" type="verse">
						wathi: “Baba, uma uthanda, susa lesi sitsha kimi; nokho makungenziwa intando yami kodwa eyakho.”
					</seg>
					<seg id="b.LUK.22.43" type="verse">
						Kwabonakala kuye ingelosi ivela ezulwini, imqinisa.
					</seg>
					<seg id="b.LUK.22.44" type="verse">
						Esosizini olunzima wakhuleka eqinisela, izithukuthuku zakhe zaba njengamathonsi egazi, aconsela emhlabathini.
					</seg>
					<seg id="b.LUK.22.45" type="verse">
						Esesukume ekukhulekeni weza kubafundi bakhe, wabafumana belele ngokudabuka.
					</seg>
					<seg id="b.LUK.22.46" type="verse">
						Wathi kubo: “Nilaleleni na? Vukani nikhuleke ukuba ningangeni ekulingweni.”
					</seg>
					<seg id="b.LUK.22.47" type="verse">
						Esakhuluma, bheka, kwafika isixuku; naye othiwa uJuda, omunye wabayishumi nambili, wayehamba phambi kwabo, wasondela kuJesu ukumanga.
					</seg>
					<seg id="b.LUK.22.48" type="verse">
						Kepha uJesu wathi kuye: “Juda, uyayikhaphela iNdodana yomuntu ngokuyanga na?”
					</seg>
					<seg id="b.LUK.22.49" type="verse">
						Kuthe ababengakuye sebebona okuzakwenzeka, bathi: “Nkosi, sigadle ngenkemba na?”
					</seg>
					<seg id="b.LUK.22.50" type="verse">
						Omunye othile kubo wayigadla inceku yompristi omkhulu, wayinquma indlebe yokunene.
					</seg>
					<seg id="b.LUK.22.51" type="verse">
						Kepha uJesu wathatha wathi: “Musani; sekwanele.” Wayiphatha indlebe, wayipholisa.
					</seg>
					<seg id="b.LUK.22.52" type="verse">
						Wathi uJesu kubapristi abakhulu, nezinduna zethempeli, namalunga ababeze kuye: “Niphumile kungathi nize kumphangi niphethe izinkemba nezinduku.
					</seg>
					<seg id="b.LUK.22.53" type="verse">
						Benginani imihla ngemihla ethempelini, anelulanga zandla kimi; kepha lokhu kuyihora lenu namandla obumnyama.”
					</seg>
					<seg id="b.LUK.22.54" type="verse">
						Base bembamba, bamuka naye, bamusa endlini yompristi omkhulu. UPetru walandela ekude.
					</seg>
					<seg id="b.LUK.22.55" type="verse">
						Sebebasile umlilo phakathi egcekeni bahlala phansi ndawonye; uPetru wahlala phakathi kwabo.
					</seg>
					<seg id="b.LUK.22.56" type="verse">
						Intombazana ethile, imbona ehlezi ngasemlilweni, yamgqolozela yathi: “Nalona ube naye.”
					</seg>
					<seg id="b.LUK.22.57" type="verse">
						Kepha waphika, wathi: “Sifazane, angimazi.”
					</seg>
					<seg id="b.LUK.22.58" type="verse">
						Emva kwesikhashana omunye wambona, wathi: “Nawe ungomunye wabo.” Kepha uPetru wathi: “Muntundini, angisiye.”
					</seg>
					<seg id="b.LUK.22.59" type="verse">
						Sekudlulile okungathi ihora linye, omunye umuntu waqinisa wathi: “Impela nalona ube naye, ngokuba futhi ungowaseGalile.”
					</seg>
					<seg id="b.LUK.22.60" type="verse">
						Kepha uPetru wathi: “Muntundini, angikwazi ukuthi uthini.” Masinyane esakhuluma, lakhala iqhude.
					</seg>
					<seg id="b.LUK.22.61" type="verse">
						INkosi yayisiphenduka, yambheka uPetru. UPetru walikhumbula izwi leNkosi, njengokuba ithe kuye: “Iqhude lingakakhali namhlanje, uzakungiphika kathathu.”
					</seg>
					<seg id="b.LUK.22.62" type="verse">
						Waphumela phandle, wakhala kamunyu.
					</seg>
					<seg id="b.LUK.22.63" type="verse">
						Amadoda abembambile uJesu ambhinqa emshaya.
					</seg>
					<seg id="b.LUK.22.64" type="verse">
						Ammboza ubuso, ambuza ethi: “Profetha ukuthi ngubani okushayileyo na?”
					</seg>
					<seg id="b.LUK.22.65" type="verse">
						Nokunye okuningi akukhuluma kuye emthuka.
					</seg>
					<seg id="b.LUK.22.66" type="verse">
						Kwathi sekusile, kwabuthana amalunga abantu nabapristi abakhulu nababhali, bamyisa emphakathini wabo,
					</seg>
					<seg id="b.LUK.22.67" type="verse">
						bathi: “Uma unguKristu, sitshele.” Wathi kubo: “Uma nginitshela, anisoze nakholwa;
					</seg>
					<seg id="b.LUK.22.68" type="verse">
						noma ngibuza, anisoze naphendula.
					</seg>
					<seg id="b.LUK.22.69" type="verse">
						Kepha kusukela manje iNdodana yomuntu izakuhlala ngakwesokunene samandla kaNkulunkulu.”
					</seg>
					<seg id="b.LUK.22.70" type="verse">
						Base bethi bonke: “Kanti uyiNdodana kaNkulunkulu na?” Wathi kubo: “Nisho khona, ngokuba ngiyiyo.”
					</seg>
					<seg id="b.LUK.22.71" type="verse">
						Bathi: “Pho, sisaswele bufakazi na? Ngokuba sesizwile uqobo lwethu ngomlomo wakhe.”
					</seg>
				</div>
				<div id="b.LUK.23" type="chapter">
					<seg id="b.LUK.23.1" type="verse">
						Kwase kusuka uquqaba lonke, lwamyisa kuPilatu.
					</seg>
					<seg id="b.LUK.23.2" type="verse">
						Baqala ukumthwesa icala, bathi: “Simfumene lo edukisa isizwe sakithi, enqaba ukuba kuthelwe imali kuKesari, ethi nguye onguKristu inkosi.”
					</seg>
					<seg id="b.LUK.23.3" type="verse">
						UPilatu wambuza wathi: “Wena uyinkosi yabaJuda na?” Wamphendula wathi: “Usho khona.”
					</seg>
					<seg id="b.LUK.23.4" type="verse">
						Wayesethi uPilatu kubapristi abakhulu nakuzo izixuku: “Angifumani cala kulo muntu.”
					</seg>
					<seg id="b.LUK.23.5" type="verse">
						Kwayikhona beqinisa kakhulu, bethi: “Uvusa abantu efundisa kulo lonke laseJudiya, eqalile kwelaseGalile, waze wafika lapha.”
					</seg>
					<seg id="b.LUK.23.6" type="verse">
						UPilatu esezwa lokho wabuza ukuba lowo muntu ungowaseGalile yini.
					</seg>
					<seg id="b.LUK.23.7" type="verse">
						Esethole ukwazi ukuthi ungowesifunda sikaHerode, wamthumela kuHerode owayekhona naye eJerusalema ngalezo zinsuku.
					</seg>
					<seg id="b.LUK.23.8" type="verse">
						Kwathi uHerode embona uJesu, wathokoza kakhulu, ngokuba kwase kukade efuna ukumbona, lokhu ebezwile ngaye; wayethemba ukuthi uzakubona isibonakaliso esithile senziwa nguye.
					</seg>
					<seg id="b.LUK.23.9" type="verse">
						Wambuza ngamazwi amaningi, kepha yena kamphendulanga ngalutho.
					</seg>
					<seg id="b.LUK.23.10" type="verse">
						Abapristi abakhulu nababhali babemi bemmangalela kakhulu.
					</seg>
					<seg id="b.LUK.23.11" type="verse">
						Kepha uHerode namabutho akhe bameyisa, bambhinqa, baze bamembathisa ingubo ecwebezelayo, bambuyisela kuPilatu.
					</seg>
					<seg id="b.LUK.23.12" type="verse">
						Ngalolo suku oPilatu noHerode baba ngabahlobo; ngokuba ngaphambili kwakukhona ubutha phakathi kwabo.
					</seg>
					<seg id="b.LUK.23.13" type="verse">
						UPilatu wabizela ndawonye abapristi abakhulu nababusi nabantu,
					</seg>
					<seg id="b.LUK.23.14" type="verse">
						wathi kubo: “Nilethe kimi lo muntu ngokuthi ungodukisa abantu. Bhekani, mina ngimhlolile phambi kwenu, kepha angifumananga cala lalezo zinto enimmangalela ngazo;
					</seg>
					<seg id="b.LUK.23.15" type="verse">
						kunjalo noHerode futhi ngokuba umbuyisele kithi; bheka-ke, akenzanga lutho afanele ukufa ngalo.
					</seg>
					<seg id="b.LUK.23.16" type="verse">
						Ngakho-ke ngiyakumshaya, ngimkhulule.”
					</seg>
					<seg id="b.LUK.23.17" type="verse">
						Ubemelwe phela ukubakhululela abe munye ngomkhosi.
					</seg>
					<seg id="b.LUK.23.18" type="verse">
						Kepha bamemeza kanyekanye, bathi: “Susa lo, usikhululele uBaraba,”
					</seg>
					<seg id="b.LUK.23.19" type="verse">
						yena owayefakwe etilongweni ngenxa yesiyaluyalu esithile esasenzeka emzini, nangenxa yokubulala.
					</seg>
					<seg id="b.LUK.23.20" type="verse">
						UPilatu wabuye wakhuluma kubo efuna ukumkhulula uJesu;
					</seg>
					<seg id="b.LUK.23.21" type="verse">
						kodwa bamemeza bathi: “Mbethele, mbethele esiphambanweni!”
					</seg>
					<seg id="b.LUK.23.22" type="verse">
						Wayesethi kubo ngokwesithathu: “Kanti lo wenze bubi buni na? Angifumananga kuye icala lokufa; ngakho ngiyakumshaya, ngimkhulule.”
					</seg>
					<seg id="b.LUK.23.23" type="verse">
						Kepha bamcindezela ngokumemeza okukhulu befuna ukuba abethelwe. Ukumemeza kwabo kwanqoba.
					</seg>
					<seg id="b.LUK.23.24" type="verse">
						Wayesenquma uPilatu ngokuthi akwenziwe abakufunayo.
					</seg>
					<seg id="b.LUK.23.25" type="verse">
						Wayesemkhulula owayefakwe etilongweni ngenxa yesiyaluyalu nokubulala, ababemcela, kepha wamnikela uJesu kubo njengokuthanda kwabo.
					</seg>
					<seg id="b.LUK.23.26" type="verse">
						Kwathi bemuka naye, babamba uSimoni waseKhurene evela endle, bamthwesa isiphambano ukuba asithwale emva kukaJesu.
					</seg>
					<seg id="b.LUK.23.27" type="verse">
						Kwamlandela isixuku esikhulu sabantu, kukhona nabesifazane ababemkhalela, bemlilela.
					</seg>
					<seg id="b.LUK.23.28" type="verse">
						Kepha uJesu ephendukela kubo wathi: “Madodakazi aseJerusalema, ningangikhaleli mina, kodwa zikhaleleni nina nabantwana benu.
					</seg>
					<seg id="b.LUK.23.29" type="verse">
						Ngokuba bhekani, kuyeza izinsuku abayakusho ngazo ukuthi: ‘Zibusisiwe izinyumba nezizalo ezingazalanga namabele angancelisanga.’
					</seg>
					<seg id="b.LUK.23.30" type="verse">
						Khona “ ‘bayakuqala ukuthi ezintabeni: “Welani phezu kwethu,” nasemagangeni: “Sisibekeleni.” ’
					</seg>
					<seg id="b.LUK.23.31" type="verse">
						“Ngokuba uma benza lokho emthini oluhlaza, kuyakwenziwani kowomileyo.”
					</seg>
					<seg id="b.LUK.23.32" type="verse">
						Kwakukhona nabanye, izelelesi ezimbili, abayiswa ukuba babulawe kanye naye.
					</seg>
					<seg id="b.LUK.23.33" type="verse">
						Sebefikile endaweni ethiwa iKhanda bambethela khona nazo izelelesi, esinye ngakwesokunene nesinye ngakwesokhohlo.
					</seg>
					<seg id="b.LUK.23.34" type="verse">
						Kepha uJesu wathi: “Baba, bathethelele, ngokuba abakwazi abakwenzayo.” Babelana izingubo zakhe, benzelana inkatho.
					</seg>
					<seg id="b.LUK.23.35" type="verse">
						Abantu bema, bebukela; nababusi bamklolodela bathi: “Wasindisa abanye; kazisindise yena, uma enguKristu okhethiweyo kaNkulunkulu.”
					</seg>
					<seg id="b.LUK.23.36" type="verse">
						Namabutho ambhinqa, eza kuye, amnika uviniga,
					</seg>
					<seg id="b.LUK.23.37" type="verse">
						ethi: “Uma uyinkosi yabaJuda, zisindise.”
					</seg>
					<seg id="b.LUK.23.38" type="verse">
						Kwakukhona nombhalo phezu kwakhe othi: LO YINKOSI YABAJUDA.
					</seg>
					<seg id="b.LUK.23.39" type="verse">
						Njalo esinye sezelelesi ebeziphanyekiwe samhlambalaza sathi: “Wena awusiye uKristu na? Zisindise kanye nathi.”
					</seg>
					<seg id="b.LUK.23.40" type="verse">
						Sase siphendula esinye, sasithethisa sathi: “Nawe awumesabi uNkulunkulu, ingani ukulokhu kulahlwa nawe na?
					</seg>
					<seg id="b.LUK.23.41" type="verse">
						thina kambe ngokufaneleyo, ngokuba samukela okulingene nesikwenzile; kepha lo akenzanga lutho olubi.”
					</seg>
					<seg id="b.LUK.23.42" type="verse">
						Sase sithi: “Jesu, ngikhumbule, nxa usufike embusweni wakho.”
					</seg>
					<seg id="b.LUK.23.43" type="verse">
						Wathi kuso: “Ngiqinisile ngithi kuwe: Namuhla uzakuba nami eParadisi.”
					</seg>
					<seg id="b.LUK.23.44" type="verse">
						Kungaba yihora lesithupha kwase kuba mnyama emhlabeni wonke, kwaze kwaba yihora lesishiyagalolunye;
					</seg>
					<seg id="b.LUK.23.45" type="verse">
						kwafiphala ilanga, isihenqo sethempeli sadabuka phakathi.
					</seg>
					<seg id="b.LUK.23.46" type="verse">
						UJesu wamemeza ngezwi elikhulu, wathi: “Baba, ezandleni zakho ngiyawubeka umoya wami.” Eseshilo lokho wafa.
					</seg>
					<seg id="b.LUK.23.47" type="verse">
						Induna yekhulu ibone okwenzekileyo yamdumisa uNkulunkulu, yathi: “Nempela lowo muntu ube ngolungileyo.”
					</seg>
					<seg id="b.LUK.23.48" type="verse">
						Zonke izixuku ezazibuthanele ukubukela lokho sezibonile okwenzekileyo, zabuyela emuva, zishaya izifuba zazo.
					</seg>
					<seg id="b.LUK.23.49" type="verse">
						Bonke abazana naye nabesifazane ababemlandela bevela eGalile bema kude, bebuka lezo zinto.
					</seg>
					<seg id="b.LUK.23.50" type="verse">
						Bheka-ke, kwakukhona indoda, igama layo nguJosefa, eyilungu lomphakathi, indoda enhle nelungileyo —
					</seg>
					<seg id="b.LUK.23.51" type="verse">
						yona yayingavumanga icebo nesenzo sabo — eyase-Arimatheya umuzi wabaJuda, eyayibheke umbuso kaNkulunkulu;
					</seg>
					<seg id="b.LUK.23.52" type="verse">
						yona yaya kuPilatu, yacela isidumbu sikaJesu.
					</seg>
					<seg id="b.LUK.23.53" type="verse">
						Yasehlisa, yasisonga ngendwangu enhle, yasibeka ethuneni elaliqoshwe edwaleni, lapho kungakabekwa muntu khona.
					</seg>
					<seg id="b.LUK.23.54" type="verse">
						Kwakulusuku lokulungisela; isabatha lase lizakuqala.
					</seg>
					<seg id="b.LUK.23.55" type="verse">
						Abesifazane abeza naye bevela eGalile balandela, balibona ithuna nokubekwa kwesidumbu sakhe.
					</seg>
					<seg id="b.LUK.23.56" type="verse">
						Base bebuyela emuva, balungisa amakha namafutha; kepha ngesabatha baphumula njengokomthetho.
					</seg>
				</div>
				<div id="b.LUK.24" type="chapter">
					<seg id="b.LUK.24.1" type="verse">
						Kepha ngosuku lokuqala lweviki, kuntwela ngenzansi, bafika ethuneni bephethe amakha ababewalungisile.
					</seg>
					<seg id="b.LUK.24.2" type="verse">
						Bafumana itshe ligingqiwe ethuneni.
					</seg>
					<seg id="b.LUK.24.3" type="verse">
						Kuthe bengena, abasifumananga isidumbu seNkosi uJesu.
					</seg>
					<seg id="b.LUK.24.4" type="verse">
						Kwathi besasambathekile yilokho, bheka, nanko amadoda amabili emi ngakubo, enezingubo ezicwebezelayo.
					</seg>
					<seg id="b.LUK.24.5" type="verse">
						Besesaba bekhothamela phansi ngobuso, athi kubo: “Nifunelani ophilayo kwabafileyo na?
					</seg>
					<seg id="b.LUK.24.6" type="verse">
						Kakho lapha, kepha uvukile; khumbulani ukukhuluma kwakhe kini eseseGalile,
					</seg>
					<seg id="b.LUK.24.7" type="verse">
						ethi: ‘INdodana yomuntu imelwe ukukhashelwa ezandleni zabantu abayizoni, ibethelwe, ivuke ngosuku lwesithathu.’ ”
					</seg>
					<seg id="b.LUK.24.8" type="verse">
						Bawakhumbula-ke amazwi akhe.
					</seg>
					<seg id="b.LUK.24.9" type="verse">
						Base bebuya ethuneni, babika konke lokho kwabayishumi nanye nakubo bonke abanye.
					</seg>
					<seg id="b.LUK.24.10" type="verse">
						KwakungoMariya Magdalena, noJowana, noMariya unina kaJakobe; nabanye ababe kanye nabo babatshela abaphostoli lokho.
					</seg>
					<seg id="b.LUK.24.11" type="verse">
						Kepha lawo mazwi aba njengokukhuluma okuyize kubo, kabaze bakholwa yibo.
					</seg>
					<seg id="b.LUK.24.12" type="verse">
						Khona uPetru wasuka, wagijimela ethuneni, wakhothama, wabona izindwangu zizodwa; wamuka, waya ekhaya emangele ngokwenzekileyo.
					</seg>
					<seg id="b.LUK.24.13" type="verse">
						Bheka-ke, ababili babo babehamba ngalona lolo suku, beya emzaneni othiwa i-Emawuse, ukude neJerusalema amastadiyu angamashumi ayisithupha.
					</seg>
					<seg id="b.LUK.24.14" type="verse">
						Babekhulumisana omunye nomunye ngazo zonke lezo zinto ezehlakeleyo.
					</seg>
					<seg id="b.LUK.24.15" type="verse">
						Kwathi besakhuluma bebuzana, uJesu uqobo wasondela, wahambisana nabo.
					</seg>
					<seg id="b.LUK.24.16" type="verse">
						Kepha amehlo abo abebambekile ukuba bangamazi.
					</seg>
					<seg id="b.LUK.24.17" type="verse">
						Wathi kubo: “Zindaba zini lezi enikhuluma ngazo omunye nomunye nihamba na?” Base bema benyukumele.
					</seg>
					<seg id="b.LUK.24.18" type="verse">
						Omunye, nguKleyophase igama lakhe, waphendula, wathi kuye: “Wena uyisihambi eJerusalema, ungoyedwa ongazazi izinto ezenzekileyo khona ngalezi zinsuku na?”
					</seg>
					<seg id="b.LUK.24.19" type="verse">
						Wayesethi kubo: “Zinto zini na?” Bathi kuye: “NgoJesu waseNazaretha obengumprofethi onamandla ngesenzo nangezwi phambi kukaNkulunkulu nabantu bonke,
					</seg>
					<seg id="b.LUK.24.20" type="verse">
						ukuthi abapristi abakhulu nababusi bethu bamkhaphela ukunqunyelwa ukufa, baze bambethela esiphambanweni.
					</seg>
					<seg id="b.LUK.24.21" type="verse">
						Thina-ke besethemba ukuthi nguye ozakuhlenga u-Israyeli; kodwa phezu kwalokho konke sekulusuku lwesithathu lezo zinto zenzekile.
					</seg>
					<seg id="b.LUK.24.22" type="verse">
						Futhi nabesifazane abathile bakithi basethusile, ababeyile ethuneni ekuseni;
					</seg>
					<seg id="b.LUK.24.23" type="verse">
						kuthe bengasifumani isidumbu sakhe, bafika bathi babone nombono wezingelosi ezithi uyaphila.
					</seg>
					<seg id="b.LUK.24.24" type="verse">
						Nabathile babakithi baya ethuneni, bakufumana kunjalo njengokuba beshilo abesifazane, kodwa yena uqobo abambonanga.”
					</seg>
					<seg id="b.LUK.24.25" type="verse">
						Wayesethi kubo: “O nina eningaqondiyo nenilibele enhliziyweni ukukholwa yikho konke abakushilo abaprofethi!
					</seg>
					<seg id="b.LUK.24.26" type="verse">
						UKristu ubengamelwe yini ukuhlupheka ngalokho, aze angene enkazimulweni yakhe na?”
					</seg>
					<seg id="b.LUK.24.27" type="verse">
						Wayesethathela kuMose nakubaprofethi bonke, wabachasisela emibhalweni okuqondene naye.
					</seg>
					<seg id="b.LUK.24.28" type="verse">
						Base besondela emzaneni ababeya kuwo yena washaya sengathi udlulela phambili.
					</seg>
					<seg id="b.LUK.24.29" type="verse">
						Bamncengisisa bathi: “Hlala nathi, ngokuba sekuzakuhlwa, nemini isiyadlula.” Wangena wahlala nabo.
					</seg>
					<seg id="b.LUK.24.30" type="verse">
						Kwathi esehlezi nabo ekudleni, wathabatha isinkwa, wabonga, wasihlephula, wabanika.
					</seg>
					<seg id="b.LUK.24.31" type="verse">
						Amehlo abo ayesevuleka, bamazi; wayesenyamalala kubo.
					</seg>
					<seg id="b.LUK.24.32" type="verse">
						Bathi omunye komunye: “Inhliziyo yethu ibingavuthi yini phakathi kwethu, lapho ekhuluma kithi endleleni, nalapho esivulela imibhalo, na?”
					</seg>
					<seg id="b.LUK.24.33" type="verse">
						Base besuka ngasona leso sikhathi, baphindela eJerusalema, bafumana abayishumi nanye nababe nabo behlangene ndawonye,
					</seg>
					<seg id="b.LUK.24.34" type="verse">
						bethi: “Impela iNkosi ivukile, ibonakele kuSimoni.”
					</seg>
					<seg id="b.LUK.24.35" type="verse">
						Base belanda nabo okwenzekileyo endleleni, nokuthi yaziwa kanjani yibo ekuhlephuleni isinkwa.
					</seg>
					<seg id="b.LUK.24.36" type="verse">
						Besakhuluma lokho, yena uqobo wema phakathi kwabo, wathi kubo: “Ukuthula makube kinina.”
					</seg>
					<seg id="b.LUK.24.37" type="verse">
						Kepha bashaywa luvalo, besaba bethi babona ithongo.
					</seg>
					<seg id="b.LUK.24.38" type="verse">
						Wayesethi kubo: “Nikhathazekeleni na? Kuvelelani imizindlo ezinhliziyweni zenu na?
					</seg>
					<seg id="b.LUK.24.39" type="verse">
						Bhekani izandla zami nezinyawo zami ukuthi yimina uqobo; ngiphatheni, nibone, ngokuba ithongo alinanyama namathambo, njengokuba ningibona nginakho.”
					</seg>
					<seg id="b.LUK.24.40" type="verse">
						Esekushilo lokho wababonisa izandla nezinyawo.
					</seg>
					<seg id="b.LUK.24.41" type="verse">
						Kepha bengakakholwa ngenxa yentokozo bemangala, wathi kubo: “Ninakho ukudla lapha na?”
					</seg>
					<seg id="b.LUK.24.42" type="verse">
						Bamnika iqatha lenhlanzi eyosiweyo neqa lezinyosi.
					</seg>
					<seg id="b.LUK.24.43" type="verse">
						Wakuthatha, wadla phambi kwabo.
					</seg>
					<seg id="b.LUK.24.44" type="verse">
						Wayesethi kubo: “Yiwo lawo mazwi ami engawakhuluma kini ngisenani okuthi: ‘Kumelwe ukugcwaliseka konke okulotshwe ngami emthethweni kaMose, nakubaprofethi nasemaHutsheni.’ ”
					</seg>
					<seg id="b.LUK.24.45" type="verse">
						Khona wayesevula ingqondo yabo, ukuze baqonde imibhalo.
					</seg>
					<seg id="b.LUK.24.46" type="verse">
						Wathi kubo: “Kulotshiwe kanje ukuthi uzakuhlupheka uKristu, avuke kwabafileyo ngosuku lwesithathu,
					</seg>
					<seg id="b.LUK.24.47" type="verse">
						kushunyayelwe egameni lakhe ukuphenduka, kube ngukuthethelelwa kwezono ezizweni zonke, kuqalwe eJerusalema.
					</seg>
					<seg id="b.LUK.24.48" type="verse">
						Nina-ke ningofakazi balezi zinto.
					</seg>
					<seg id="b.LUK.24.49" type="verse">
						Bhekani, ngiyathumela kini isithembiso sikaBaba; kepha hlalani emzini, nize nembathiswe amandla avela phezulu.”
					</seg>
					<seg id="b.LUK.24.50" type="verse">
						Wabahola, baze bafika ngaseBethaniya, waphakamisa izandla zakhe, wababusisa.
					</seg>
					<seg id="b.LUK.24.51" type="verse">
						Kwathi esababusisa, wahlukana nabo, wenyuselwa ezulwini.
					</seg>
					<seg id="b.LUK.24.52" type="verse">
						Bakhuleka kuye, baphindela eJerusalema benokuthokoza okukhulu.
					</seg>
					<seg id="b.LUK.24.53" type="verse">
						Babekhona ethempelini njalo bemdumisa uNkulunkulu.
					</seg>
				</div>
			</div>
			<div id="b.JOH" type="book">
				<div id="b.JOH.1" type="chapter">
					<seg id="b.JOH.1.1" type="verse">
						Ekuqaleni wayekhona uLizwi, uLizwi wayekuNkulunkulu, uLizwi wayenguNkulunkulu.
					</seg>
					<seg id="b.JOH.1.2" type="verse">
						Yena lowo wayekhona ekuqaleni kuNkulunkulu.
					</seg>
					<seg id="b.JOH.1.3" type="verse">
						Konke kwavela ngaye; ngaphandle kwakhe akuvelanga lutho kukho konke okuvelileyo.
					</seg>
					<seg id="b.JOH.1.4" type="verse">
						Ukuphila kwakukuye, ukuphila kwakungukukhanya kwabantu;
					</seg>
					<seg id="b.JOH.1.5" type="verse">
						ukukhanya kukhanya ebumnyameni, kepha ubumnyama abukwamukelanga.
					</seg>
					<seg id="b.JOH.1.6" type="verse">
						Kwavela umuntu ethunyiwe nguNkulunkulu, igama lakhe linguJohane.
					</seg>
					<seg id="b.JOH.1.7" type="verse">
						Lowo wezela ubufakazi ukuba afakaze ngokukhanya, ukuze bonke bakholwe ngaye.
					</seg>
					<seg id="b.JOH.1.8" type="verse">
						Yena wayengesikho ukukhanya, kepha wayengozofakaza ngokukhanya.
					</seg>
					<seg id="b.JOH.1.9" type="verse">
						Kwakungukukhanya okuqinisileyo okukhanyisa wonke umuntu, okwase kuza ezweni.
					</seg>
					<seg id="b.JOH.1.10" type="verse">
						Wayekhona ezweni, izwe lavela ngaye; kepha izwe alimazanga.
					</seg>
					<seg id="b.JOH.1.11" type="verse">
						Weza kokwakhe, abakhe abamamukelanga.
					</seg>
					<seg id="b.JOH.1.12" type="verse">
						Kepha bonke abamamukelayo wabapha amandla okuba babe ngabantwana bakaNkulunkulu, labo abakholwa egameni lakhe,
					</seg>
					<seg id="b.JOH.1.13" type="verse">
						abangazalwanga ngagazi, nantando yenyama, nantando yendoda, kodwa bazalwa nguNkulunkulu.
					</seg>
					<seg id="b.JOH.1.14" type="verse">
						ULizwi waba yinyama, wakha phakathi kwethu, sabona inkazimulo yakhe, inkazimulo njengeyozelwe yedwa kuYise, egcwele umusa neqiniso.
					</seg>
					<seg id="b.JOH.1.15" type="verse">
						UJohane wafakaza ngaye, wamemeza wathi: “Nguyena lo ebengisho ngaye ukuthi: ‘Lowo ozayo emva kwami uvelile ngaphambi kwami, ngokuba wayekhona kuqala kunami.’ ”
					</seg>
					<seg id="b.JOH.1.16" type="verse">
						Ngokuba ekugcwaleni kwakhe samukele sonke umusa phezu komusa.
					</seg>
					<seg id="b.JOH.1.17" type="verse">
						Ngokuba umthetho wanikezwa ngoMose, umusa neqiniso kwavela ngoJesu Kristu.
					</seg>
					<seg id="b.JOH.1.18" type="verse">
						Akakho oke wabona uNkulunkulu; iNdodana ezelwe yodwa esesifubeni sikaYise yiyona embonakalisile.
					</seg>
					<seg id="b.JOH.1.19" type="verse">
						Lokhu kungubufakazi bukaJohane mhla abaJuda bethuma abapristi namaLevi bephuma eJerusalema ukuba bambuze ukuthi: “Wena ungubani na?”
					</seg>
					<seg id="b.JOH.1.20" type="verse">
						Wavuma, kaphikanga, wavuma wathi: “Angisiye uKristu mina.”
					</seg>
					<seg id="b.JOH.1.21" type="verse">
						Bambuza bathi: “Uyini pho? Ungu-Eliya na?” Wathi: “Angisiye.” “UngumProfethi na?” Waphendula wathi: “Qha.”
					</seg>
					<seg id="b.JOH.1.22" type="verse">
						Base bethi kuye: “Ungubani na? ukuze sibaphendule abasithumileyo; uzisho ukuthi ungubani na?”
					</seg>
					<seg id="b.JOH.1.23" type="verse">
						Wathi: “Ngiyizwi lomemeza ehlane, ethi: ‘Lungisani indlela yeNkosi,’ ” njengalokho washo u-Isaya umprofethi.
					</seg>
					<seg id="b.JOH.1.24" type="verse">
						Labo ababethunyiwe babevela kubaFarisi.
					</seg>
					<seg id="b.JOH.1.25" type="verse">
						Bambuza-ke, bathi kuye: “Pho, ubhapathizelani, uma ungesiye uKristu, no-Eliya, nomProfethi, na?”
					</seg>
					<seg id="b.JOH.1.26" type="verse">
						UJohane wabaphendula wathi: “Mina ngibhapathiza ngamanzi; umi phakathi kwenu eningamaziyo:
					</seg>
					<seg id="b.JOH.1.27" type="verse">
						yena ozayo emva kwami, omchilo wesicathulo sakhe ngingafanele ukuwuthukulula.”
					</seg>
					<seg id="b.JOH.1.28" type="verse">
						Lokho kwenzeka eBethabara ngaphesheya kweJordani, lapho uJohane wayebhapathiza khona.
					</seg>
					<seg id="b.JOH.1.29" type="verse">
						Ngangomuso wabona uJesu eza kuye, wathi: “Bheka, iWundlu likaNkulunkulu elisusa izono zezwe.
					</seg>
					<seg id="b.JOH.1.30" type="verse">
						Nguye ebengisho ngaye, ngithi: ‘Emva kwami kuza umuntu owavela ngaphambi kwami, ngokuba wayekhona kuqala kunami.’
					</seg>
					<seg id="b.JOH.1.31" type="verse">
						Nami bengingamazi; kodwa ukuze abonakaliswe ku-Israyeli, ngalokho ngizile ngibhapathiza ngamanzi.”
					</seg>
					<seg id="b.JOH.1.32" type="verse">
						UJohane wafakaza wathi: “Ngibonile uMoya ehla ezulwini njengejuba, wahlala phezu kwakhe.
					</seg>
					<seg id="b.JOH.1.33" type="verse">
						Nami bengingamazi, kodwa owangithuma ukubhapathiza ngamanzi wathi kimi: ‘Lowo oyakubona uMoya ehla ahlale phezu kwakhe, nguyena obhapathiza ngoMoya oNgcwele.’
					</seg>
					<seg id="b.JOH.1.34" type="verse">
						Mina ngibonile, ngafakaza ukuthi: Lo uyiNdodana kaNkulunkulu.”
					</seg>
					<seg id="b.JOH.1.35" type="verse">
						Ngangomuso futhi wayemi uJohane nababili kubafundi bakhe.
					</seg>
					<seg id="b.JOH.1.36" type="verse">
						Ebona uJesu ehamba, wathi: “Bheka, nanto iWundlu likaNkulunkulu.”
					</seg>
					<seg id="b.JOH.1.37" type="verse">
						Abafundi ababili bezwa ekhuluma, bamlandela uJesu.
					</seg>
					<seg id="b.JOH.1.38" type="verse">
						Khona uJesu waphenduka, wababona belandela, wathi kubo: “Nifunani na?” Bathi kuye: “Rabi,” okungukuthi ngokuhunyushwa: Mfundisi, “uhlalaphi na?”
					</seg>
					<seg id="b.JOH.1.39" type="verse">
						Wathi kubo: “Wozani nibone.” Ngakho-ke beza babona lapho ehlala khona; bahlala naye ngalolo suku; kwakungaba yihora leshumi.
					</seg>
					<seg id="b.JOH.1.40" type="verse">
						Omunye walabo ababili abamuzwa uJohane balandela uJesu wayengu-Andreya umfowabo kaSimoni Petru;
					</seg>
					<seg id="b.JOH.1.41" type="verse">
						yena wafumana kuqala umfowabo uSimoni, wathi kuye: “Simfumene uMesiya,” okungukuthi ngokuhunyushwa uKristu.
					</seg>
					<seg id="b.JOH.1.42" type="verse">
						Wamyisa kuJesu; uJesu wambheka wathi: “Wena unguSimoni kaJona; uzakubizwa ngokuthi uKhefase,” okuhunyushwa ngokuthi uPetru.
					</seg>
					<seg id="b.JOH.1.43" type="verse">
						Ngangomuso wayefuna ukuya eGalile, wafumana uFiliphu; uJesu wathi kuye: “Ngilandele.”
					</seg>
					<seg id="b.JOH.1.44" type="verse">
						UFiliphu wayengowaseBetsayida, umuzi ka-Andreya noPetru.
					</seg>
					<seg id="b.JOH.1.45" type="verse">
						UFiliphu wafumana uNathanayeli, wathi kuye: “Simfumene lowo aloba ngaye emthethweni uMose kanye nabaprofethi, uJesu waseNazaretha, indodana kaJosefa.”
					</seg>
					<seg id="b.JOH.1.46" type="verse">
						UNathanayeli wathi kuye: “Kungase kuvele okuhle eNazaretha na?” UFiliphu wathi kuye: “Woza ubone.”
					</seg>
					<seg id="b.JOH.1.47" type="verse">
						UJesu wabona uNathanayeli eza kuye, wathi ngaye: “Bheka, umIsrayeli uqobo okungekho nkohliso kuye.”
					</seg>
					<seg id="b.JOH.1.48" type="verse">
						UNathanayeli wathi kuye: “Ungazelaphi na?” UJesu waphendula, wathi kuye: “Ungakabizwa nguFiliphu, uphansi komkhiwane, ngakubona.”
					</seg>
					<seg id="b.JOH.1.49" type="verse">
						UNathanayeli wamphendula wathi: “Rabi, uyiNdodana kaNkulunkulu, uyiNkosi ka-Israyeli.”
					</seg>
					<seg id="b.JOH.1.50" type="verse">
						UJesu waphendula, wathi kuye: “Ukholwa ngokuba ngithe kuwe ngakubona uphansi komkhiwane na? Uzakubona okukhulu kunalokho.”
					</seg>
					<seg id="b.JOH.1.51" type="verse">
						Wathi kuye: “Ngiqinisile, ngiqinisile ngithi kini: Nizakubona izulu livuliwe nezingelosi zikaNkulunkulu zenyuka, zehla phezu kweNdodana yomuntu.”
					</seg>
				</div>
				<div id="b.JOH.2" type="chapter">
					<seg id="b.JOH.2.1" type="verse">
						Kwathi ngosuku lwesithathu kwakukhona umshado eKhana laseGalile; wayekhona lapho unina kaJesu.
					</seg>
					<seg id="b.JOH.2.2" type="verse">
						NoJesu nabafundi bakhe babemenyiwe emshadweni.
					</seg>
					<seg id="b.JOH.2.3" type="verse">
						Kwathi ukuba lisweleke iwayini, unina kaJesu wathi kuye: “Kabanalo iwayini.”
					</seg>
					<seg id="b.JOH.2.4" type="verse">
						UJesu wathi kuye: “Mame, ungene ngani kokwami na? Isikhathi sami asikafiki.”
					</seg>
					<seg id="b.JOH.2.5" type="verse">
						Wathi unina ezincekwini: “Nayikuphi akusho kini anokwenza.”
					</seg>
					<seg id="b.JOH.2.6" type="verse">
						Kwakukhona lapho izimbiza zamatshe eziyisithupha zibekwe ngesiko lokuhlamba labaJuda, ziphethe yileso naleso izilinganiso ezimbili noma ezintathu.
					</seg>
					<seg id="b.JOH.2.7" type="verse">
						UJesu wathi ezincekwini: “Gcwalisani izimbiza ngamanzi;” zazigcwalisa-ke.
					</seg>
					<seg id="b.JOH.2.8" type="verse">
						Wayesethi kuzo: “Yikhani manje, niyise kumphathi wokudla;” zayisa-ke.
					</seg>
					<seg id="b.JOH.2.9" type="verse">
						Umphathi wokudla ezwa amanzi aphenduke iwayini, engazi ukuthi livelaphi, kepha izinceku ezaziwakhile amanzi bezazi, umphathi wokudla wabiza umyeni, wathi kuye:
					</seg>
					<seg id="b.JOH.2.10" type="verse">
						“Wonke umuntu ubeka iwayini elimnandi kuqala, kuthi lapha sebephuze kakhulu, akhiphe elibi kunalo; wena ugcinile elimnandi kuze kube manje.”
					</seg>
					<seg id="b.JOH.2.11" type="verse">
						Lokho ukuqala kwezibonakaliso wakwenza uJesu eKhana laseGalile ebonakalisa inkazimulo yakhe; abafundi bakhe bakholwa nguye.
					</seg>
					<seg id="b.JOH.2.12" type="verse">
						Ngasemva kwalokho wehlela eKapernawume, yena, nonina, nabafowabo, nabafundi bakhe, bahlala khona izinsuku ezingeziningi.
					</seg>
					<seg id="b.JOH.2.13" type="verse">
						Lalisondele iPhasika labaJuda; uJesu wakhuphukela eJerusalema.
					</seg>
					<seg id="b.JOH.2.14" type="verse">
						Wafumana ethempelini abathengisa ngezinkomo nangezimvu nangamajuba, nabahlezi beshintsha imali.
					</seg>
					<seg id="b.JOH.2.15" type="verse">
						Wayesenza inkalivasi ngezintambo, waxosha bonke ethempelini, nezimvu nezinkomo, wachitha imali yabashintshayo, wagumbuqela amatafula,
					</seg>
					<seg id="b.JOH.2.16" type="verse">
						wathi kwabathengisa ngamajuba: “Susani lokhu lapha, ningayenzi indlu kaBaba indlu yokuthengelana.”
					</seg>
					<seg id="b.JOH.2.17" type="verse">
						Abafundi bakhe bakhumbula ukuba kulotshwe ukuthi: “Ukushisekela indlu yakho kuyangidla.”
					</seg>
					<seg id="b.JOH.2.18" type="verse">
						Ngakho-ke abaJuda baphendula, bathi kuye: “Usitshengisa isibonakaliso sini ukuba wenze lokhu na?”
					</seg>
					<seg id="b.JOH.2.19" type="verse">
						UJesu waphendula, wathi kubo: “Bhidlizani leli thempeli, ngizakulivusa ngezinsuku ezintathu.”
					</seg>
					<seg id="b.JOH.2.20" type="verse">
						Ngakho bathi abaJuda: “Leli thempeli kwaba yiminyaka engamashumi amane nesithupha lakhiwa, wena-ke uzakulivusa ngezinsuku ezintathu na?”
					</seg>
					<seg id="b.JOH.2.21" type="verse">
						Kepha wayekhuluma ngethempeli lomzimba wakhe.
					</seg>
					<seg id="b.JOH.2.22" type="verse">
						Kuthe esevukile kwabafileyo, abafundi bakhe bakhumbula ukuthi washo njalo kubo; bakholwa ngumbhalo nezwi abelishilo uJesu. .
					</seg>
					<seg id="b.JOH.2.23" type="verse">
						Kwathi eseJerusalema ngePhasika emkhosini, abaningi bakholwa egameni lakhe bebona izibonakaliso zakhe azenzayo;
					</seg>
					<seg id="b.JOH.2.24" type="verse">
						kepha uJesu yena kabethembanga ukuba abhobokelane nabo, ngokuba wayebazi bonke,
					</seg>
					<seg id="b.JOH.2.25" type="verse">
						nangokuba engaswele nobani amfakazele ngomuntu; wayekwazi yena okuphakathi komuntu.
					</seg>
				</div>
				<div id="b.JOH.3" type="chapter">
					<seg id="b.JOH.3.1" type="verse">
						Kwakukhona umuntu wakubaFarisi, nguNikodemu igama lakhe, isikhulu sabaJuda.
					</seg>
					<seg id="b.JOH.3.2" type="verse">
						Lowo-ke weza kuye ebusuku, wathi kuye: “Rabi, siyazi ukuthi ungumfundisi ovele kuNkulunkulu, ngokuba akakho ongenza lezi zibonakaliso ozenzayo, uma uNkulunkulu engenaye.”
					</seg>
					<seg id="b.JOH.3.3" type="verse">
						UJesu waphendula, wathi kuye: “Ngiqinisile, ngiqinisile ngithi kuwe: Uma umuntu engazalwa ngokusha, angewubone umbuso kaNkulunkulu.”
					</seg>
					<seg id="b.JOH.3.4" type="verse">
						UNikodemu wathi kuye: “Umuntu angazalwa kanjani esemdala na? Angangena ngokwesibili esiswini sikanina, azalwe, na?”
					</seg>
					<seg id="b.JOH.3.5" type="verse">
						Waphendula uJesu, wathi: “Ngiqinisile, ngiqinisile ngithi kuwe: Uma umuntu engazalwa ngamanzi nangoMoya, angengene embusweni kaNkulunkulu.
					</seg>
					<seg id="b.JOH.3.6" type="verse">
						Lokho okuzelwe yinyama kuyinyama; nalokho okuzelwe nguMoya kungumoya.
					</seg>
					<seg id="b.JOH.3.7" type="verse">
						Ungamangali ngokuba ngithe kuwe: ‘Nimelwe ukuzalwa ngokusha.’
					</seg>
					<seg id="b.JOH.3.8" type="verse">
						Umoya uphephetha lapha uthanda khona; uyaluzwa udumo lwawo, kodwa kawazi lapho uvela khona nalapho uya khona; banjalo bonke abazelwe nguMoya.”
					</seg>
					<seg id="b.JOH.3.9" type="verse">
						UNikodemu waphendula, wathi kuye: “Lokhu kungenzeka kanjani na?”
					</seg>
					<seg id="b.JOH.3.10" type="verse">
						UJesu waphendula, wathi kuye: “Wena ungumfundisi ka-Israyeli, awukwazi lokhu na?
					</seg>
					<seg id="b.JOH.3.11" type="verse">
						Ngiqinisile, ngiqinisile ngithi kuwe: Sikhuluma esikwaziyo, sifakaza ngesikubonileyo; kepha anibamukeli ubufakazi bethu.
					</seg>
					<seg id="b.JOH.3.12" type="verse">
						Nxa nginitshelile okomhlaba, kanakholwa; ningakholwa kanjani, uma nginitshela okwasezulwini na?
					</seg>
					<seg id="b.JOH.3.13" type="verse">
						Akakho owenyukele ezulwini, kuphela yena owehla ezulwini, iNdodana yomuntu.
					</seg>
					<seg id="b.JOH.3.14" type="verse">
						Njengokuba uMose waphakamisa inyoka ehlane, kanjalo iNdodana yomuntu imelwe ukuphakanyiswa
					</seg>
					<seg id="b.JOH.3.15" type="verse">
						ukuba yilowo nalowo okholwa yiyo abe nokuphila okuphakade.
					</seg>
					<seg id="b.JOH.3.16" type="verse">
						“Ngokuba uNkulunkulu walithanda izwe kangaka, waze wanikela ngeNdodana yakhe ezelwe yodwa ukuba yilowo nalowo okholwa yiyo angabhubhi, kodwa abe nokuphila okuphakade.
					</seg>
					<seg id="b.JOH.3.17" type="verse">
						Ngokuba uNkulunkulu kayithumelanga iNdodana ezweni ukuba yahlulele izwe, kodwa ukuba izwe lisindiswe ngayo.
					</seg>
					<seg id="b.JOH.3.18" type="verse">
						Okholwa yiyo kahlulelwa; ongakholwa usahlulelwe, lokhu engakholwanga egameni leNdodana ezelwe yodwa kaNkulunkulu.
					</seg>
					<seg id="b.JOH.3.19" type="verse">
						Ukwahlulela kuyilokhu ukuba ukukhanya kufikile ezweni, kepha abantu bathanda ubumnyama kunokukhanya, ngokuba imisebenzi yabo ibimibi.
					</seg>
					<seg id="b.JOH.3.20" type="verse">
						Ngokuba yilowo nalowo owenza okubi uzonda ukukhanya, akezi ekukhanyeni ukuba imisebenzi yakhe ingasolwa.
					</seg>
					<seg id="b.JOH.3.21" type="verse">
						Kepha owenza iqiniso uyeza ekukhanyeni, ukuze imisebenzi yakhe ibonakaliswe ukuthi yenziwe kuNkulunkulu.”
					</seg>
					<seg id="b.JOH.3.22" type="verse">
						Ngasemva kwalokho uJesu weza nabafundi bakhe ezweni laseJudiya; wahlala khona nabo, wabhapathiza.
					</seg>
					<seg id="b.JOH.3.23" type="verse">
						Naye uJohane wayebhapathiza e-Enoni eduze neSalimi, ngokuba amanzi ayemaningi lapho; beza babhapathizwa.
					</seg>
					<seg id="b.JOH.3.24" type="verse">
						Ngokuba uJohane wayengakafakwa etilongweni.
					</seg>
					<seg id="b.JOH.3.25" type="verse">
						Kwase kuvela ukuphikisana phakathi kwabafundi bakaJohane nabaJuda ngokuhlambulula.
					</seg>
					<seg id="b.JOH.3.26" type="verse">
						Base beza kuJohane, bathi kuye: “Rabi, lowo owayenawe phesheya kweJordani, owamfakazelayo, bheka, uyabhapathiza, bonke beza kuye.”
					</seg>
					<seg id="b.JOH.3.27" type="verse">
						UJohane waphendula wathi: “Umuntu angelwamukele utho, uma engaluphiwanga luvela ezulwini.
					</seg>
					<seg id="b.JOH.3.28" type="verse">
						Nina ngokwenu niyangifakazela ukuba ngathi: ‘Angisiye uKristu mina, kodwa ngithunyiwe ngaphambi kwakhe.’
					</seg>
					<seg id="b.JOH.3.29" type="verse">
						Onomlobokazi ungumyeni, kepha umhlobo womyeni omiyo emuzwa uthokoza nokuthokoza ngezwi lomyeni. Le ntokozo yami isiphelele.
					</seg>
					<seg id="b.JOH.3.30" type="verse">
						Umelwe ukukhula yena, nginciphe mina.
					</seg>
					<seg id="b.JOH.3.31" type="verse">
						“Ovela phezulu uphezu kwakho konke; ovela emhlabeni ungowomhlaba, ukhuluma okomhlaba. Ovela ezulwini uphezu kwakho konke.
					</seg>
					<seg id="b.JOH.3.32" type="verse">
						Akubonileyo nakuzwileyo lokho ufakaza ngakho; kepha akakho owamukela ubufakazi bakhe.
					</seg>
					<seg id="b.JOH.3.33" type="verse">
						Owamukele ubufakazi bakhe ulubekile uphawu lokuthi uNkulunkulu uqinisile.
					</seg>
					<seg id="b.JOH.3.34" type="verse">
						Ngokuba lowo uNkulunkulu amthumileyo ukhuluma amazwi kaNkulunkulu; ngokuba akaniki uMoya ngokulinganisela.
					</seg>
					<seg id="b.JOH.3.35" type="verse">
						UYise uyayithanda iNdodana, wanikela konke esandleni sayo.
					</seg>
					<seg id="b.JOH.3.36" type="verse">
						Okholwa yiNdodana unokuphila okuphakade; kepha ongakholwa yiNdodana kayikubona ukuphila, kodwa intukuthelo kaNkulunkulu ihlezi phezu kwakhe.”
					</seg>
				</div>
				<div id="b.JOH.4" type="chapter">
					<seg id="b.JOH.4.1" type="verse">
						Kwathi ukuba iNkosi yazi ukuthi abaFarisi bezwile ukuba uJesu wenza abafundi, ebhapathiza abaningi kunoJohane,
					</seg>
					<seg id="b.JOH.4.2" type="verse">
						ingani uJesu uqobo kabhapathizanga, kodwa kwakubhapathiza abafundi bakhe,
					</seg>
					<seg id="b.JOH.4.3" type="verse">
						yamuka eJudiya, yaphindela eGalile.
					</seg>
					<seg id="b.JOH.4.4" type="verse">
						Kwakuswelekile ukuba adabule iSamariya.
					</seg>
					<seg id="b.JOH.4.5" type="verse">
						Khona wafika emzini waseSamariya ogama lawo yiSikhari, eduze nesiqinti uJakobe asinika uJosefa indodana yakhe.
					</seg>
					<seg id="b.JOH.4.6" type="verse">
						Wawukhona lapho umthombo kaJakobe. Ngakho uJesu ekhathele ukuhamba wayesehlala ngasemthonjeni. Kwakungaba yihora lesithupha.
					</seg>
					<seg id="b.JOH.4.7" type="verse">
						Owesifazane waseSamariya weza ezokukha amanzi. UJesu wathi kuye: “Ngiphuzise.”
					</seg>
					<seg id="b.JOH.4.8" type="verse">
						Ngokuba abafundi bakhe babehambile baya emzini beyothenga ukudla.
					</seg>
					<seg id="b.JOH.4.9" type="verse">
						Khona owesifazane waseSamariya wathi kuye: “Yini ukuba wena ongumJuda ucele ukuphuziswa yimi engingowesifazane waseSamariya na?” Ngokuba abaJuda abadlelani namaSamariya.
					</seg>
					<seg id="b.JOH.4.10" type="verse">
						UJesu waphendula, wathi kuye: “Uma ubusazi isipho sikaNkulunkulu nokuthi ngubani othi kuwe: ‘Ngiphuzise,’ nga ucele kuye, yena nga ekunikile amanzi aphilayo.”
					</seg>
					<seg id="b.JOH.4.11" type="verse">
						Wathi kuye: “Nkosi, awuphethe lutho lokukha amanzi, umthombo ujulile; uwathathaphi, pho, lawo manzi aphilayo na?
					</seg>
					<seg id="b.JOH.4.12" type="verse">
						Kanti wena umkhulu yini kunobaba uJakobe owasinika lo mthombo, waphuza kuwo, yena kanye namadodana akhe nemihlambi yakhe, na?”
					</seg>
					<seg id="b.JOH.4.13" type="verse">
						Waphendula uJesu, wathi kuye: “Yilowo nalowo ophuza lawa manzi uyakubuye ome;
					</seg>
					<seg id="b.JOH.4.14" type="verse">
						kepha lowo oyakuphuza amanzi engiyakumnika wona kasayikoma naphakade; kepha amanzi engiyakumnika wona, phakathi kwakhe ayakuba ngumthombo wamanzi aphuphumayo, kube ngukuphila okuphakade.”
					</seg>
					<seg id="b.JOH.4.15" type="verse">
						Owesifazane wathi kuye: “Nkosi, ngiphe lawo manzi ukuba ngingomi, ngingabe ngiseza ukukha lapha.”
					</seg>
					<seg id="b.JOH.4.16" type="verse">
						Wathi kuye: “Hamba ubize indoda yakho, uze lapha.”
					</seg>
					<seg id="b.JOH.4.17" type="verse">
						Owesifazane waphendula wathi: “Anginandoda.” UJesu wathi kuye: “Usho kahle ukuthi: ‘Anginandoda;’
					</seg>
					<seg id="b.JOH.4.18" type="verse">
						ngokuba usuke waba namadoda ayisihlanu; le onayo kalokhu akusiyo indoda yakho. Lokhu ukusho ngeqiniso.”
					</seg>
					<seg id="b.JOH.4.19" type="verse">
						Owesifazane wathi kuye: “Nkosi, ngiyabona ukuthi ungumprofethi wena.
					</seg>
					<seg id="b.JOH.4.20" type="verse">
						Okhokho bethu babekhulekela kule ntaba; nina-ke nithi iseJerusalema indawo lapho kufanele kukhulekelwe khona.”
					</seg>
					<seg id="b.JOH.4.21" type="verse">
						UJesu wathi kuye: “Sifazane, kholwa yimi, isikhathi siyeza, lapho ningasayikukhuleka kuBaba nakule ntaba naseJerusalema.
					</seg>
					<seg id="b.JOH.4.22" type="verse">
						Nina nikhuleka kweningakwaziyo, thina sikhuleka kwesikwaziyo; ngokuba insindiso ivela kubaJuda.
					</seg>
					<seg id="b.JOH.4.23" type="verse">
						Kodwa isikhathi siyeza, sesikhona namanje, lapho abakhulekayo abaqinisileyo beyakukhuleka kuBaba ngomoya nangeqiniso; ngokuba uBaba ufuna abakhuleka kuye abanjalo.
					</seg>
					<seg id="b.JOH.4.24" type="verse">
						UNkulunkulu unguMoya; abakhuleka kuye bafanele ukukhuleka ngomoya nangeqiniso.”
					</seg>
					<seg id="b.JOH.4.25" type="verse">
						Owesifazane wathi kuye: “Ngiyazi ukuthi uMesiya uyeza, othiwa uKristu; nxa esefikile yena, uyakusitshela konke.”
					</seg>
					<seg id="b.JOH.4.26" type="verse">
						UJesu wathi: “Nginguye mina engikhuluma nawe.”
					</seg>
					<seg id="b.JOH.4.27" type="verse">
						Ngaleyo nkathi bafika abafundi bakhe; bamangala ngokuba ekhuluma nowesifazane; nokho akubangakho owathi: “Ufunani na?” noma: “Ukhulumelani naye na?”
					</seg>
					<seg id="b.JOH.4.28" type="verse">
						Owesifazane wayeseshiya imbiza yakhe, waya emzini, wathi kubantu:
					</seg>
					<seg id="b.JOH.4.29" type="verse">
						“Wozani nibone umuntu ongitshele konke engikwenzileyo; kungebe nguye uKristu na?”
					</seg>
					<seg id="b.JOH.4.30" type="verse">
						Baphuma emzini, beza kuye.
					</seg>
					<seg id="b.JOH.4.31" type="verse">
						Kusenjalo abafundi bamncenga bathi: “Rabi, yidla.”
					</seg>
					<seg id="b.JOH.4.32" type="verse">
						Kepha wathi kubo: “Nginokudla engikudlayo eningakwaziyo.”
					</seg>
					<seg id="b.JOH.4.33" type="verse">
						Base bekhuluma bodwa abafundi, bethi: “Ukhona yini omlethele ukudla na?”
					</seg>
					<seg id="b.JOH.4.34" type="verse">
						UJesu wathi kubo: “Ukudla kwami kungukwenza intando yongithumileyo, ngifeze umsebenzi wakhe.
					</seg>
					<seg id="b.JOH.4.35" type="verse">
						Anisho yini ukuthi izinyanga zisezine kufike ukuvuna na? Bhekani, ngithi kini: Phakamisani amehlo enu, nibone ukuthi amasimu asemhlophe, aselungele ukuvunwa.
					</seg>
					<seg id="b.JOH.4.36" type="verse">
						Ovunayo wamukeliswa umvuzo, abuthe isithelo kube ngukuphila okuphakade ukuba ohlwanyelayo athokoze kanye novunayo.
					</seg>
					<seg id="b.JOH.4.37" type="verse">
						Ngokuba kulokhu liqinisile izwi lokuthi: ‘Omunye uyahlwanyela, omunye avune.’
					</seg>
					<seg id="b.JOH.4.38" type="verse">
						Mina nganithumela ukuvuna lokho eningakusebenzanga; abanye basebenzile, nina-ke ningene emsebenzini wabo.”
					</seg>
					<seg id="b.JOH.4.39" type="verse">
						AmaSamariya amaningi alowo muzi akholwa nguye ngezwi lowesifazane owafakaza ngokuthi: “Ungitshele konke engikwenzileyo.”
					</seg>
					<seg id="b.JOH.4.40" type="verse">
						Athe ukuba eze kuye amaSamariya, amncenga ukuba ahlale nawo; wahlala khona izinsuku ezimbili.
					</seg>
					<seg id="b.JOH.4.41" type="verse">
						Bakholwa abaningi kakhulu futhi ngenxa yezwi lakhe.
					</seg>
					<seg id="b.JOH.4.42" type="verse">
						Base bethi kowesifazane: “Asisakholwa ngokulanda kwakho nje, ngokuba sesizizwele ngokwethu, siyazi ukuthi lo ngempela unguMsindisi wezwe.”
					</seg>
					<seg id="b.JOH.4.43" type="verse">
						Kepha emva kwezinsuku ezimbili waphuma lapho ukuya eGalile.
					</seg>
					<seg id="b.JOH.4.44" type="verse">
						Ngokuba uJesu uqobo wafakaza ngokuthi umprofethi kaziswa ezweni lakubo.
					</seg>
					<seg id="b.JOH.4.45" type="verse">
						Kuthe-ke ukuba afike eGalile, abaseGalile bamamukela bebone konke akwenzayo eJerusalema emkhosini; ngokuba nabo babezile emkhosini.
					</seg>
					<seg id="b.JOH.4.46" type="verse">
						UJesu wayesephinda eza eKhana laseGalile, lapho enza khona amanzi abe yiwayini. Kwakukhona induna ethile yenkosi endodana yayo yayigula eKapernawume.
					</seg>
					<seg id="b.JOH.4.47" type="verse">
						Yathi ukuba izwe ukuthi uJesu ufikile eGalile evela eJudiya, yaya kuye, yamncenga ukuba ehle aphulukise indodana yayo, ngokuba yayisizakufa.
					</seg>
					<seg id="b.JOH.4.48" type="verse">
						Ngakho-ke uJesu wathi kuyo: “Uma ningaboni izibonakaliso nezimangaliso, anisoze nakholwa.”
					</seg>
					<seg id="b.JOH.4.49" type="verse">
						Induna yenkosi yathi kuye: “Nkosi, yehla engakafi umntanami.”
					</seg>
					<seg id="b.JOH.4.50" type="verse">
						Wathi kuyo uJesu: “Hamba, indodana yakho iphilile.” Lowo muntu wakholwa yizwi alishilo kuye uJesu, wahamba.
					</seg>
					<seg id="b.JOH.4.51" type="verse">
						Kwathi esehla, izinceku zakhe zamhlangabeza, zathi umntanakhe uphilile.
					</seg>
					<seg id="b.JOH.4.52" type="verse">
						Wayesezibuza isikhathi aqale ngaso ukuba ngcono; khona zathi kuye: “Umkhuhlane umyekile izolo ngehora lesikhombisa.”
					</seg>
					<seg id="b.JOH.4.53" type="verse">
						Wayeseqonda uyise ukuthi yilona lelo hora uJesu asho ngalo kuye ukuthi: “Indodana yakho iphilile.” Wakholwa yena nendlu yakhe yonke.
					</seg>
					<seg id="b.JOH.4.54" type="verse">
						Leso siyisibonakaliso sesibili uJesu asenza efikile eGalile evela eJudiya.
					</seg>
				</div>
				<div id="b.JOH.5" type="chapter">
					<seg id="b.JOH.5.1" type="verse">
						Emva kwalokho kwakukhona umkhosi wabaJuda; uJesu wakhuphukela eJerusalema.
					</seg>
					<seg id="b.JOH.5.2" type="verse">
						Kukhona-ke eJerusalema ngasesangweni lezimvu ichibi elithiwa ngesiHeberu iBethesda, linemipheme eyisihlanu.
					</seg>
					<seg id="b.JOH.5.3" type="verse">
						Kwakulele kuyo abagulayo abaningi kakhulu, izimpumputhe, nezinyonga, nabashwabeneyo, belindele ukuzanyazanyiswa kwamanzi.
					</seg>
					<seg id="b.JOH.5.4" type="verse">
						Ngokuba ingelosi yayehla izikhathi ngezikhathi, izamazamise amanzi, kuthi lowo ongene kuqala emva kokuzanyazanyiswa kwamanzi asinde esifweni sakhe, noma enasifo sini.
					</seg>
					<seg id="b.JOH.5.5" type="verse">
						Kwakukhona lapho umuntu othile owayesegule iminyaka engamashumi amathathu nesishiyagalombili.
					</seg>
					<seg id="b.JOH.5.6" type="verse">
						UJesu embona elele, azi ukuthi usenesikhathi eside enjalo, wathi kuye: “Uyathanda ukusinda na?”
					</seg>
					<seg id="b.JOH.5.7" type="verse">
						Ogulayo wamphendula wathi: “Nkosi, anginamuntu wokungifaka echibini, nxa amanzi ezanyazanyiswa; kuthi ngiseza, kwehle omunye phambi kwami.”
					</seg>
					<seg id="b.JOH.5.8" type="verse">
						UJesu wathi kuye: “Sukuma, uthabathe uhlaka lwakho, uhambe.”
					</seg>
					<seg id="b.JOH.5.9" type="verse">
						Wayesephila masinyane lowo muntu, wathabatha uhlaka lwakhe, wahamba. Kwakuyisabatha ngalolo suku.
					</seg>
					<seg id="b.JOH.5.10" type="verse">
						Khona base bethi abaJuda kophilisiweyo: “Yisabatha, akuvunyiwe uthwale uhlaka.”
					</seg>
					<seg id="b.JOH.5.11" type="verse">
						Wabaphendula wathi: “Ongiphilisileyo nguyena othe kimi: ‘Thabatha uhlaka lwakho, uhambe.’ ”
					</seg>
					<seg id="b.JOH.5.12" type="verse">
						Bambuza bathi: “Ngubani lowo muntu othe kuwe: ‘Thabatha uhlaka lwakho uhambe,’ na?”
					</seg>
					<seg id="b.JOH.5.13" type="verse">
						Kepha ophilisiweyo wayengazi ukuthi ungubani, ngokuba uJesu wayemukile lapho, kukhona isixuku kuleyo ndawo.
					</seg>
					<seg id="b.JOH.5.14" type="verse">
						Emva kwalokho uJesu wamfumana ethempelini, wathi kuye: “Bheka, uphilisiwe; ungabe usona, funa wehlelwe ngokubi kunalokho.”
					</seg>
					<seg id="b.JOH.5.15" type="verse">
						Wamuka lowo muntu, watshela abaJuda ukuthi nguJesu omphilisileyo.
					</seg>
					<seg id="b.JOH.5.16" type="verse">
						Ngenxa yalokho abaJuda bamzingela uJesu, ngokuba wakwenza lokho ngesabatha.
					</seg>
					<seg id="b.JOH.5.17" type="verse">
						Kepha wabaphendula wathi: “UBaba usebenza kuze kube manje, nami ngiyasebenza.”
					</seg>
					<seg id="b.JOH.5.18" type="verse">
						Ngalokho-ke abaJuda kwayikhona befuna kakhulu ukumbulala, ngokuba wayengaphulile isabatha kuphela, kodwa wabuye wathi uNkulunkulu unguYise, ezenza olingana noNkulunkulu.
					</seg>
					<seg id="b.JOH.5.19" type="verse">
						Khona uJesu waphendula, wathi kubo: “Ngiqinisile, ngiqinisile ngithi kini: INdodana ingenze lutho ngokwayo, kuphela lokho ebona uYise ekwenza, ngokuba lokho akwenzayo yena, neNdodana iyakwenza kanjalo.
					</seg>
					<seg id="b.JOH.5.20" type="verse">
						Ngokuba uYise uyayithanda iNdodana, uyikhombisa konke akwenzayo yena; woyikhombisa imisebenzi emikhulu kunalena ukuba nimangale.
					</seg>
					<seg id="b.JOH.5.21" type="verse">
						Ngokuba njengalokhu uYise evusa abafileyo, abaphilise, kanjalo neNdodana iyabaphilisa labo ethanda ukubaphilisa.
					</seg>
					<seg id="b.JOH.5.22" type="verse">
						Ngokuba noYise kahluleli muntu; ukunike iNdodana konke ukwahlulela
					</seg>
					<seg id="b.JOH.5.23" type="verse">
						ukuba bonke bazise iNdodana, njengokuba bazisa uYise. Ongayazisi iNdodana kamazisi noYise oyithumileyo.
					</seg>
					<seg id="b.JOH.5.24" type="verse">
						“Ngiqinisile, ngiqinisile ngithi kini: Ozwa izwi lami, akholwe ngongithumileyo, unokuphila okuphakade; akayi ekwahlulelweni, kepha usephumile ekufeni, wangena ekuphileni.
					</seg>
					<seg id="b.JOH.5.25" type="verse">
						Ngiqinisile, ngiqinisile ngithi kini: Isikhathi siyeza, sesikhona namanje, lapho abafileyo beyakulizwa izwi leNdodana kaNkulunkulu; abezwayo bayakuphila.
					</seg>
					<seg id="b.JOH.5.26" type="verse">
						Ngokuba njengalokhu uYise enokuphila ngokwakhe, kanjalo uyiphile neNdodana ibe nokuphila ngokwayo.
					</seg>
					<seg id="b.JOH.5.27" type="verse">
						Uyiphile amandla okwahlulela, ngokuba iyiNdodana yomuntu.
					</seg>
					<seg id="b.JOH.5.28" type="verse">
						“Ningamangali ngalokho, ngokuba isikhathi siyeza, lapho bonke abasemathuneni beyakulizwa izwi layo,
					</seg>
					<seg id="b.JOH.5.29" type="verse">
						abenze ukulunga baphumele ekuvukeni kokuphila, abenze okubi ekuvukeni kokulahlwa.
					</seg>
					<seg id="b.JOH.5.30" type="verse">
						Mina ngingenze lutho ngokwami; ngahlulela njengalokho engikuzwayo; ukwahlulela kwami kulungile, ngokuba ngingafuni eyami intando kepha intando yongithumileyo.
					</seg>
					<seg id="b.JOH.5.31" type="verse">
						“Uma ngizifakazela mina, ubufakazi bami abuqinisile.
					</seg>
					<seg id="b.JOH.5.32" type="verse">
						Ngomunye ofakaza ngami; ngiyazi ukuthi ubufakazi angifakazela ngabo buqinisile.
					</seg>
					<seg id="b.JOH.5.33" type="verse">
						“Nina nithumele kuJohane, walifakazela iqiniso.
					</seg>
					<seg id="b.JOH.5.34" type="verse">
						Kepha mina angibamukeli ubufakazi kumuntu; kodwa ngisho lokhu ukuba nisindiswe.
					</seg>
					<seg id="b.JOH.5.35" type="verse">
						Yena wayeyisibani esivuthayo nesikhanyayo; nina-ke benithanda ukuthokoza isikhashana ekukhanyeni kwakhe.
					</seg>
					<seg id="b.JOH.5.36" type="verse">
						“Kepha nginabo ubufakazi obukhulu kunobukaJohane, ngokuba imisebenzi uBaba anginike yona ukuba ngiyifeze, yona le misebenzi engiyenzayo, iyangifakazela ukuthi uBaba ungithumile.
					</seg>
					<seg id="b.JOH.5.37" type="verse">
						NoBaba ongithumileyo ufakazile ngami. Anizange nizwe izwi lakhe, anisibonanga isimo sakhe.
					</seg>
					<seg id="b.JOH.5.38" type="verse">
						Nezwi lakhe aninalo elihleziyo phakathi kwenu, ngokuba amthumileyo yena lowo anikholwa nguye.
					</seg>
					<seg id="b.JOH.5.39" type="verse">
						Nihlola imibhalo, ngokuba nithi ninokuphila okuphakade kuyo; yiyona efakaza ngami.
					</seg>
					<seg id="b.JOH.5.40" type="verse">
						Kepha anivumi ukuza kimi ukuba nibe nokuphila.
					</seg>
					<seg id="b.JOH.5.41" type="verse">
						“Mina angamukeli udumo kubantu.
					</seg>
					<seg id="b.JOH.5.42" type="verse">
						Kepha ngiyanazi nina ukuthi aninalo uthando lukaNkulunkulu phakathi kwenu.
					</seg>
					<seg id="b.JOH.5.43" type="verse">
						Ngize egameni likaBaba, aningamukeli; uma kuza omunye ngelakhe igama, niyakumamukela yena.
					</seg>
					<seg id="b.JOH.5.44" type="verse">
						Ningakholwa kanjani nina enidumisana nodwa, ningalufuni udumo oluvela kuNkulunkulu yedwa, na?
					</seg>
					<seg id="b.JOH.5.45" type="verse">
						“Ningacabangi ukuthi ngiyakunimangalela kuBaba; ukhona onimangalelayo, uMose enithemba kuye.
					</seg>
					<seg id="b.JOH.5.46" type="verse">
						Ngokuba uma benikholwa nguMose, beniyakukholwa yimina, ngokuba yena waloba ngami.
					</seg>
					<seg id="b.JOH.5.47" type="verse">
						Kodwa uma ningakholwa yimibhalo yakhe, niyakukholwa kanjani ngamazwi ami na?”
					</seg>
				</div>
				<div id="b.JOH.6" type="chapter">
					<seg id="b.JOH.6.1" type="verse">
						Emva kwalokho uJesu wamuka waya phesheya kolwandle lwaseGalile olungolwaseTiberiya.
					</seg>
					<seg id="b.JOH.6.2" type="verse">
						Samlandela isixuku esikhulu, ngokuba babebona izibonakaliso azenzayo kwabagulayo.
					</seg>
					<seg id="b.JOH.6.3" type="verse">
						UJesu wenyukela entabeni, wahlala phansi khona nabafundi bakhe.
					</seg>
					<seg id="b.JOH.6.4" type="verse">
						Laliseduze iPhasika, umkhosi wabaJuda.
					</seg>
					<seg id="b.JOH.6.5" type="verse">
						Kuthe uJesu ephakamisa amehlo, wabona ukuthi isixuku esikhulu siza kuye, wathi kuFiliphu: “Sizakuzithengaphi izinkwa ukuba badle laba na?”
					</seg>
					<seg id="b.JOH.6.6" type="verse">
						Washo njalo emvivinya, ngokuba yena wayekwazi azakukwenza.
					</seg>
					<seg id="b.JOH.6.7" type="verse">
						UFiliphu wamphendula wathi: “Izinkwa zawodenariyu abangamakhulu amabili zingebanele, kube yilowo nalowo athole ingcosana.”
					</seg>
					<seg id="b.JOH.6.8" type="verse">
						Omunye wabafundi bakhe, u-Andreya umfowabo kaSimoni Petru, wathi kuye:
					</seg>
					<seg id="b.JOH.6.9" type="verse">
						“Kukhona umfana lapha onezinkwa zebhali eziyisihlanu nezinhlanzana ezimbili; kepha kuyini lokho kwabaningi kangaka na?”
					</seg>
					<seg id="b.JOH.6.10" type="verse">
						UJesu wathi: “Bahlaliseni abantu.” Kwakukhona utshani obuningi kuleyo ndawo. Ahlala phansi-ke amadoda, umumo wawo kungathi izinkulungwame eziyisihlanu.
					</seg>
					<seg id="b.JOH.6.11" type="verse">
						UJesu wazithabatha izinkwa, wabonga, wayesezabela ababehlezi phansi, kanjalo futhi nezinhlanzana, njengokuthanda kwabo.
					</seg>
					<seg id="b.JOH.6.12" type="verse">
						Kuthe sebesuthi, wathi kubafundi bakhe: “Buthani imvuthuluka eseleyo, kungachitheki lutho.”
					</seg>
					<seg id="b.JOH.6.13" type="verse">
						Base bebutha, bagcwalisa iziqabetho eziyishumi nambili ngemvuthuluka yezinkwa eziyisihlanu zebhali eyasala kwabadlileyo.
					</seg>
					<seg id="b.JOH.6.14" type="verse">
						Kwathi-ke abantu bebona isibonakaliso uJesu asenzayo, bathi: “Impela lo ungumProfethi ozayo ezweni.”
					</seg>
					<seg id="b.JOH.6.15" type="verse">
						Ngakho-ke uJesu azi ukuthi bazakuza, bambambe, bambeke inkosi, wamonyukela futhi entabeni yena yedwa.
					</seg>
					<seg id="b.JOH.6.16" type="verse">
						Sekuhlwa abafundi bakhe bewukela elwandle,
					</seg>
					<seg id="b.JOH.6.17" type="verse">
						bangena emkhunjini, bawela ulwandle beya eKapernawume. Kwase kuhlwile, uJesu wayengakafiki kubo.
					</seg>
					<seg id="b.JOH.6.18" type="verse">
						Kwavunguza umoya omkhulu, lwavuka ulwandle.
					</seg>
					<seg id="b.JOH.6.19" type="verse">
						Khona sebegwedlile kungathi amastadiyu angamashumi amabili nanhlanu noma amashumi amathathu, babona uJesu ehamba phezu kolwandle, esondela emkhunjini; bethuka.
					</seg>
					<seg id="b.JOH.6.20" type="verse">
						Kepha wathi kubo: “Yimina, ningesabi.”
					</seg>
					<seg id="b.JOH.6.21" type="verse">
						Khona bafuna ukumngenisa emkhunjini, umkhumbi wawusufika masinyane ezweni ababeya kulo.
					</seg>
					<seg id="b.JOH.6.22" type="verse">
						Ngangomuso isixuku esasingaphesheya kolwandle sabona kungekho omunye umkhunjana khona, sazi ukuthi ubumunye nje nokuthi uJesu wayengangenanga emkhunjini kanye nabafundi bakhe, kepha ukuthi abafundi bakhe babewele bodwa,
					</seg>
					<seg id="b.JOH.6.23" type="verse">
						kodwa eminye imikhunjana evela eTiberiya yafika eduze nendawo lapho badla khona isinkwa, iNkosi ibongile;
					</seg>
					<seg id="b.JOH.6.24" type="verse">
						isixuku sathi ukubona ukuthi uJesu akakho lapho nabafundi bakhe, sangena emikhunjaneni, naso saya eKapernawume sifuna uJesu.
					</seg>
					<seg id="b.JOH.6.25" type="verse">
						Kwathi ukuba bamfumane phesheya kolwandle, bathi: “Rabi, ufike nini lapha na?”
					</seg>
					<seg id="b.JOH.6.26" type="verse">
						UJesu wabaphendula wathi: “Ngiqinisile, ngiqinisile ngithi kini: Aningifuni ngokuba nabona izibonakaliso, kepha ningifuna ngokuba nadla izinkwa, nasutha.
					</seg>
					<seg id="b.JOH.6.27" type="verse">
						Ningasebenzeli ukudla okuphelayo kepha ukudla okuhlala kuze kube ngukuphila okuphakade, eyakunipha khona iNdodana yomuntu, ngokuba uYise uNkulunkulu ubekile uphawu kuyona.”
					</seg>
					<seg id="b.JOH.6.28" type="verse">
						Bathi-ke kuye: “Singenzani ukuba sisebenze imisebenzi kaNkulunkulu na?”
					</seg>
					<seg id="b.JOH.6.29" type="verse">
						Waphendula uJesu, wathi kubo: “Umsebenzi kaNkulunkulu yilowo ukuba nikholwe nguye amthumileyo.” 6:29 1 Joh. 3:23.
					</seg>
					<seg id="b.JOH.6.30" type="verse">
						Ngakho bathi kuye: “Pho, wenza sibonakaliso sini ukuba sibone, sikholwe nguwe, na? Usebenzani na?
					</seg>
					<seg id="b.JOH.6.31" type="verse">
						Okhokho bethu badla imana ehlane njengokulotshiweyo ukuthi: ‘Wabapha isinkwa esivela ezulwini ukuba badle.’ ”
					</seg>
					<seg id="b.JOH.6.32" type="verse">
						UJesu wayesethi kubo: “Ngiqinisile, ngiqinisile ngithi kini: Kwakungesiye uMose owanipha isinkwa esivela ezulwini, kodwa uBaba unipha isinkwa soqobo esivela ezulwini.
					</seg>
					<seg id="b.JOH.6.33" type="verse">
						Ngokuba isinkwa sikaNkulunkulu singuye owehla ezulwini, olipha izwe ukuphila.”
					</seg>
					<seg id="b.JOH.6.34" type="verse">
						Khona bathi kuye: “Nkosi, siphe njalonjalo leso sinkwa.”
					</seg>
					<seg id="b.JOH.6.35" type="verse">
						UJesu wathi kubo: “Mina ngiyisinkwa sokuphila; ozayo kimi kasoze alamba, nokholwa yimi kasoze oma.
					</seg>
					<seg id="b.JOH.6.36" type="verse">
						Kepha ngithe kini: Ningibonile, nokho anikholwa.
					</seg>
					<seg id="b.JOH.6.37" type="verse">
						Konke angipha khona uBaba kuyakuza kimi; ozayo kimi angisoze ngamlahlela ngaphandle.
					</seg>
					<seg id="b.JOH.6.38" type="verse">
						Ngokuba ngehle ezulwini kungengukuba ngenze intando yami, kodwa ukuba ngenze intando yongithumileyo.
					</seg>
					<seg id="b.JOH.6.39" type="verse">
						Lokhu kuyintando yongithumileyo ukuba konke angiphe khona ngingalahlekelwa lutho kukho, kodwa ngikuvuse ngomuhla wokuphela.
					</seg>
					<seg id="b.JOH.6.40" type="verse">
						Ngokuba lokhu kuyintando kaBaba ukuba yilowo nalowo obona iNdodana, akholwe yiyo, abe nokuphila okuphakade; ngiyakumvusa mina ngomuhla wokuphela.”
					</seg>
					<seg id="b.JOH.6.41" type="verse">
						Khona abaJuda bakhonona ngaye, ngokuba ethe: “Ngiyisinkwa esehle ezulwini.”
					</seg>
					<seg id="b.JOH.6.42" type="verse">
						Bathi-ke: “Lona akusiye uJesu indodana kaJosefa, uyise nonina sibazi na? Usesho kanjani, pho, ukuthi: ‘Ngehle ezulwini,’ na?”
					</seg>
					<seg id="b.JOH.6.43" type="verse">
						UJesu waphendula, wathi kubo: “Ningakhononi phakathi kwenu.
					</seg>
					<seg id="b.JOH.6.44" type="verse">
						Akakho ongeza kimi, uma uBaba ongithumileyo engamdonsi; mina-ke ngiyakumvusa ngomuhla wokuphela.
					</seg>
					<seg id="b.JOH.6.45" type="verse">
						Kulotshiwe kubaprofethi ukuthi: ‘Bonke bayakuba ngabafundiswe nguNkulunkulu.’ Yilowo nalowo ozwile kuBaba, wafunda, uyeza kimi.
					</seg>
					<seg id="b.JOH.6.46" type="verse">
						Akusikho ukuthi ukhona oke wambona uBaba, kuphela ovela kuNkulunkulu; nguyena ombonile uBaba.
					</seg>
					<seg id="b.JOH.6.47" type="verse">
						Ngiqinisile, ngiqinisile ngithi kini: Okholwayo unokuphila okuphakade.
					</seg>
					<seg id="b.JOH.6.48" type="verse">
						Mina ngiyisinkwa sokuphila.
					</seg>
					<seg id="b.JOH.6.49" type="verse">
						Okhokho benu badla imana ehlane, bafa.
					</seg>
					<seg id="b.JOH.6.50" type="verse">
						Lesi siyisinkwa esehla ezulwini ukuba umuntu adle kuso, angafi.
					</seg>
					<seg id="b.JOH.6.51" type="verse">
						Mina ngiyisinkwa esiphilayo esehla ezulwini. Uma umuntu edla lesi sinkwa, uyakuphila phakade; futhi-ke isinkwa engizakusinikela ngenxa yokuphila kwezwe siyinyama yami.”
					</seg>
					<seg id="b.JOH.6.52" type="verse">
						Base bephikisana bodwa abaJuda, bethi: “Lo angasinika kanjani inyama yakhe, siyidle, na?”
					</seg>
					<seg id="b.JOH.6.53" type="verse">
						Khona uJesu wathi kubo: “Ngiqinisile, ngiqinisile ngithi kini: Uma ningayidli inyama yeNdodana yomuntu, niphuze igazi layo, aninakuphila phakathi kwenu.
					</seg>
					<seg id="b.JOH.6.54" type="verse">
						Odla inyama yami, aphuze igazi lami, unokuphila okuphakade; mina ngiyakumvusa ngomuhla wokuphela.
					</seg>
					<seg id="b.JOH.6.55" type="verse">
						Ngokuba inyama yami ingukudla isibili, negazi lami lingukuphuza isibili.
					</seg>
					<seg id="b.JOH.6.56" type="verse">
						Odla inyama yami, aphuze igazi lami, uhlala kimi, nami kuye.
					</seg>
					<seg id="b.JOH.6.57" type="verse">
						Njengalokho uBaba ophilayo ungithumile, nami ngiphila ngoBaba, lowo ongidlayo naye uyakuphila ngami.
					</seg>
					<seg id="b.JOH.6.58" type="verse">
						Lesi siyisinkwa esehle ezulwini, kungenjengalokho okhokho benu badla imana, bafa; osidlayo lesi sinkwa uyakuphila phakade.”
					</seg>
					<seg id="b.JOH.6.59" type="verse">
						Lokho wakukhuluma esinagogeni efundisa eKapernawume.
					</seg>
					<seg id="b.JOH.6.60" type="verse">
						Ngakho-ke abaningi kubafundi bakhe bekuzwa lokho bathi: “Lilukhuni leli zwi; ngubani ongalizwa na?”
					</seg>
					<seg id="b.JOH.6.61" type="verse">
						Kepha uJesu azi phakathi kwakhe ukuthi abafundi bakhe bayakhonona ngalokho, wathi: “Lokhu kuyanicunula na?
					</seg>
					<seg id="b.JOH.6.62" type="verse">
						Pho, uma nibona iNdodana yomuntu yenyukela lapho yayikhona kuqala, niyakuthini na?
					</seg>
					<seg id="b.JOH.6.63" type="verse">
						NguMoya ophilisayo, inyama ayisizi lutho; amazwi engiwakhulume kini angumoya, angukuphila.
					</seg>
					<seg id="b.JOH.6.64" type="verse">
						Kepha bakhona abanye phakathi kwenu abangakholwa. Ngokuba uJesu wazi kwasekuqaleni ukuba ngobani abangakholwa nokuba ngubani ozakumkhaphela.”
					</seg>
					<seg id="b.JOH.6.65" type="verse">
						Wayesethi: “Kungenxa yalokho ngithe kini: Akakho ongeza kimi uma engakuphiwe nguBaba.”
					</seg>
					<seg id="b.JOH.6.66" type="verse">
						Emva kwalokho abaningi babafundi bakhe babuyela emuva, ababe besahamba naye.
					</seg>
					<seg id="b.JOH.6.67" type="verse">
						Ngakho uJesu wathi kwabayishumi nambili: “Nani nithanda ukumuka na?”
					</seg>
					<seg id="b.JOH.6.68" type="verse">
						USimoni Petru wamphendula wathi: “Nkosi, siyakuya kubani na? Amazwi okuphila okuphakade akuwe.
					</seg>
					<seg id="b.JOH.6.69" type="verse">
						Siyakholwa, siyazi ukuthi wena ungoNgcwele kaNkulunkulu.”
					</seg>
					<seg id="b.JOH.6.70" type="verse">
						UJesu wabaphendula wathi: “Mina anginikhethanga nina abayishumi nambili na? Kepha omunye kini ungusathane.”
					</seg>
					<seg id="b.JOH.6.71" type="verse">
						Wayekhuluma ngoJuda Iskariyothe kaSimoni, ngokuba nguye obezakumkhaphela engomunye wabayishumi nambili.
					</seg>
				</div>
				<div id="b.JOH.7" type="chapter">
					<seg id="b.JOH.7.1" type="verse">
						Emva kwalokho uJesu wahamba eGalile, ngokuba wayengathandi ukuhamba eJudiya, lokhu abaJuda bebefuna ukumbulala.
					</seg>
					<seg id="b.JOH.7.2" type="verse">
						Kwase kusondele umkhosi wabaJuda, owamadokodo.
					</seg>
					<seg id="b.JOH.7.3" type="verse">
						Base bethi kuye abafowabo: “Muka lapha, uye eJudiya, ukuze nabafundi bakho babone imisebenzi yakho oyenzayo.
					</seg>
					<seg id="b.JOH.7.4" type="verse">
						Ngokuba akukho muntu owenza utho ekusithekeni, efuna yena uqobo lwakhe abe sobala. Uma wenza lezi zinto, zibonakalise wena kulo izwe.”
					</seg>
					<seg id="b.JOH.7.5" type="verse">
						Ngokuba nabafowabo babengakholwa nguye.
					</seg>
					<seg id="b.JOH.7.6" type="verse">
						Ngakho-ke uJesu wathi kubo: “Isikhathi sami asikafiki, isikhathi senu silungile njalo.
					</seg>
					<seg id="b.JOH.7.7" type="verse">
						Izwe lingenizonde nina, kepha mina liyangizonda, ngokuba ngifakaza ngalo ukuthi imisebenzi yalo mibi.
					</seg>
					<seg id="b.JOH.7.8" type="verse">
						Yenyukani nina, niye emkhosini; mina angenyukeli manje kulo mkhosi; ngokuba esami isikhathi asikapheleli.”
					</seg>
					<seg id="b.JOH.7.9" type="verse">
						Eseshilo lokho kubo wahlala eGalile.
					</seg>
					<seg id="b.JOH.7.10" type="verse">
						Sebenyukele emkhosini abafowabo, naye-ke wenyuka, kungesobala kepha kungathi kungasese.
					</seg>
					<seg id="b.JOH.7.11" type="verse">
						Khona abaJuda bamfuna emkhosini, bathi: “Uphi yena na?”
					</seg>
					<seg id="b.JOH.7.12" type="verse">
						Kwaba khona ukukhonona okukhulu ngaye phakathi kwezixuku. Abanye bathi: “Muhle;” abanye bathi: “Qha, ngokuba udukisa abantu.”
					</seg>
					<seg id="b.JOH.7.13" type="verse">
						Nokho kwakungekho muntu owakhuluma obala ngaye ngokwesaba abaJuda.
					</seg>
					<seg id="b.JOH.7.14" type="verse">
						Kuthe sekuphakathi komkhosi, uJesu wenyukela ethempelini, wafundisa.
					</seg>
					<seg id="b.JOH.7.15" type="verse">
						Ngakho abaJuda bamangala bathi: “Lona uyazi kanjani imibhalo engafundanga na?”
					</seg>
					<seg id="b.JOH.7.16" type="verse">
						Khona uJesu wabaphendula wathi: “Imfundiso yami akusiyo eyami kodwa ngeyongithumileyo.
					</seg>
					<seg id="b.JOH.7.17" type="verse">
						Uma umuntu ethanda ukwenza intando yakhe, uzakwazi ngemfundiso noma ivela kuNkulunkulu noma ngizikhulumela okwami.
					</seg>
					<seg id="b.JOH.7.18" type="verse">
						Okhuluma ngokwakhe ufuna udumo lwakhe; kepha ofuna udumo lomthumileyo lowo uqinisile; akukho ukungalungi kuye.
					</seg>
					<seg id="b.JOH.7.19" type="verse">
						UMose kaninikanga yini umthetho na? Nokho akakho kini ogcina umthetho. Nifunelani ukungibulala na?”
					</seg>
					<seg id="b.JOH.7.20" type="verse">
						Isixuku saphendula sathi: “Unedemoni wena; ngubani ofuna ukukubulala na?”
					</seg>
					<seg id="b.JOH.7.21" type="verse">
						UJesu waphendula, wathi kubo: “Munye umsebenzi engiwenzile, niyamangala nonke.
					</seg>
					<seg id="b.JOH.7.22" type="verse">
						Ngokuba uMose uninikile ukusoka — kungesikho ukuthi kuvela kuMose kodwa kokhokho — niyamsoka umuntu nangesabatha.
					</seg>
					<seg id="b.JOH.7.23" type="verse">
						Uma umuntu amukela ukusoka ngesabatha ukuze kungeqiwa umthetho kaMose, pho, ningithukuthelela ngokuba ngaphulukisa umuntu ngokuphelele ngesabatha na?
					</seg>
					<seg id="b.JOH.7.24" type="verse">
						Ningahluleli ngokwamehlo, kepha yahlulelani ukwahlulela okulungileyo.”
					</seg>
					<seg id="b.JOH.7.25" type="verse">
						Base bethi abanye kwabaseJerusalema: “Lo akusiye yini abafuna ukumbulala na?
					</seg>
					<seg id="b.JOH.7.26" type="verse">
						Bheka, ukhuluma obala, kabasho lutho kuye. Kungaba ngukuthi ababusi sebazi isibili ukuthi lo unguKristu na?
					</seg>
					<seg id="b.JOH.7.27" type="verse">
						Kodwa lo siyamazi lapho evela khona; kepha uKristu, nxa efika, akakho owazi lapho evela khona.”
					</seg>
					<seg id="b.JOH.7.28" type="verse">
						Ngakho uJesu wamemeza efundisa ethempelini, wathi: “Niyangazi, niyazi futhi ukuthi ngivelaphi; mina-ke angizizelanga, kodwa ongithumileyo uqinisile, eningamaziyo nina.
					</seg>
					<seg id="b.JOH.7.29" type="verse">
						Ngiyamazi mina, ngokuba ngivela kuye, futhi nguye ongithumileyo.”
					</seg>
					<seg id="b.JOH.7.30" type="verse">
						Ngakho bafuna ukumbamba, kepha akubangakho owambeka isandla, ngokuba isikhathi sakhe sasingakafiki.
					</seg>
					<seg id="b.JOH.7.31" type="verse">
						Kepha esixukwini abaningi bakholwa nguye, bathi: “UKristu, nxa esefikile, uyakwenza izibonakaliso eziningi kunalezo azenzileyo lona na?”
					</seg>
					<seg id="b.JOH.7.32" type="verse">
						AbaFarisi bezwa isixuku sikhonona ngalezo zinto ngaye; abapristi abakhulu nabaFarisi base bethuma izikhonzi ukuba zimbambe.
					</seg>
					<seg id="b.JOH.7.33" type="verse">
						Ngakho-ke uJesu wathi: “Kuseyisikhashana ngikhona kini, besengimuka, ngiye kongithumileyo.
					</seg>
					<seg id="b.JOH.7.34" type="verse">
						Niyakungifuna, ningangifumani, nalapho ngikhona, ningeze nina.”
					</seg>
					<seg id="b.JOH.7.35" type="verse">
						Ngakho abaJuda bakhuluma bodwa, bathi: “Uzakuya ngaphi lo lapho singayikumthola na? Uyakuya kwabahlakazekileyo kumaGreki, afundise amaGreki, na?
					</seg>
					<seg id="b.JOH.7.36" type="verse">
						Lizwi lini leli alishoyo lokuthi: ‘Niyakungifuna, ningangifumani,’ nokuthi: ‘Lapho ngikhona, ningeze nina,’ na?”
					</seg>
					<seg id="b.JOH.7.37" type="verse">
						Kepha ngosuku lokugcina olukhulu lomkhosi uJesu wema wamemeza wathi: “Uma ekhona owomileyo, akeze kimi, aphuze.
					</seg>
					<seg id="b.JOH.7.38" type="verse">
						Okholwa yimi, njengokusho kombhalo, esiswini sakhe kuyakugobhoza imifula yamanzi aphilayo.”
					</seg>
					<seg id="b.JOH.7.39" type="verse">
						Washo lokho ngoMoya abazakumamukela abakholwa nguye, ngokuba uMoya wayengakafiki, lokhu uJesu wayengakakhazimuliswa.
					</seg>
					<seg id="b.JOH.7.40" type="verse">
						Abanye besixuku sebezwa lawa mazwi bathi: “Lo ungumprofethi isibili.”
					</seg>
					<seg id="b.JOH.7.41" type="verse">
						Abanye bathi: “Lo unguKristu.” Kepha abanye bathi: “Kanti uKristu uvela eGalile na?
					</seg>
					<seg id="b.JOH.7.42" type="verse">
						Awushongo yini umbhalo ukuthi uKristu uvela enzalweni kaDavide naseBetlehema, emzaneni lapho wayekhona uDavide na?”
					</seg>
					<seg id="b.JOH.7.43" type="verse">
						Ngakho kwaba khona ukwahlukana ngaye esixukwini.
					</seg>
					<seg id="b.JOH.7.44" type="verse">
						Abanye-ke kubo babethanda ukumbamba; kepha akubangakho owambeka izandla.
					</seg>
					<seg id="b.JOH.7.45" type="verse">
						Zafika-ke izikhonzi kubapristi abakhulu nakubaFarisi. Bathi kuzo: “Animlethanga ngani na?”
					</seg>
					<seg id="b.JOH.7.46" type="verse">
						Izikhonzi zaphendula zathi: “Akuzange kukhulume muntu njengokuba kukhuluma lowo muntu.”
					</seg>
					<seg id="b.JOH.7.47" type="verse">
						Ngakho abaFarisi baziphendula bathi: “Kanti nani nidukisiwe na?
					</seg>
					<seg id="b.JOH.7.48" type="verse">
						Ukhona yini ezikhulwini nakubaFarisi oke wakholwa nguye na?
					</seg>
					<seg id="b.JOH.7.49" type="verse">
						Kodwa lesi sixuku esingawazi umthetho siqalekisiwe.”
					</seg>
					<seg id="b.JOH.7.50" type="verse">
						Wayesethi kubo uNikodemu owake weza kuye engomunye wabo:
					</seg>
					<seg id="b.JOH.7.51" type="verse">
						“Konje umthetho wakithi uyamlahla yini umuntu ungakamuzwa kuqala, uze wazi akwenzayo, na?”
					</seg>
					<seg id="b.JOH.7.52" type="verse">
						Baphendula, bathi kuye: “Kanti nawe ungowaseGalile na? Phenyisisa, ubone ukuthi akuveli mprofethi eGalile.”
					</seg>
					<seg id="b.JOH.7.53" type="verse">
						Base behamba, kwaba yilowo nalowo waya ekhaya.
					</seg>
				</div>
				<div id="b.JOH.8" type="chapter">
					<seg id="b.JOH.8.1" type="verse">
						Khona uJesu waya eNtabeni Yeminqumo.
					</seg>
					<seg id="b.JOH.8.2" type="verse">
						Ekuseni kakhulu wabuye weza ethempelini; abantu bonke beza kuye; wayesehlala phansi, wabafundisa.
					</seg>
					<seg id="b.JOH.8.3" type="verse">
						Kepha ababhali nabaFarisi baletha kuye owesifazane ebanjwe ephinga; sebemmise phakathi kwabo,
					</seg>
					<seg id="b.JOH.8.4" type="verse">
						bathi kuye: “Mfundisi, lo wesifazane ubanjwe esoqotsheni lokuphinga.
					</seg>
					<seg id="b.JOH.8.5" type="verse">
						Emthethweni uMose wasiyala ngabanje ukuba bakhandwe ngamatshe. Pho, wena uthini na?”
					</seg>
					<seg id="b.JOH.8.6" type="verse">
						Bakusho lokho bemlinga, ukuze babe nokummangalela. Kepha uJesu wakhothama, waloba ngomunwe emhlabathini.
					</seg>
					<seg id="b.JOH.8.7" type="verse">
						Wathi besambuza njalo, walulama, wathi kubo: “Ongenasono phakathi kwenu kaqale amphonse ngetshe.”
					</seg>
					<seg id="b.JOH.8.8" type="verse">
						Waphinda wakhothama, waloba emhlabathini.
					</seg>
					<seg id="b.JOH.8.9" type="verse">
						Bathi ukuzwa lokho, belahlwa yizinhliziyo zabo baphuma ngabanye, beqalela kwabadala kwaze kwaba ngabokugcina, uJesu wasala yedwa; nowesifazane wayemi khona.
					</seg>
					<seg id="b.JOH.8.10" type="verse">
						UJesu wayeselulama; engaboni muntu ngaphandle kowesifazane wathi kuye: “Sifazane, baphi labo bamangaleli bakho na? Akakho okulahlayo na?”
					</seg>
					<seg id="b.JOH.8.11" type="verse">
						Wayesethi: “Akakho, Nkosi.” Wathi-ke uJesu kuye: “Nami angikulahli; hamba, ungabe usona.”
					</seg>
					<seg id="b.JOH.8.12" type="verse">
						Ngakho uJesu waphinda wakhuluma kubo, wathi: “Mina ngingukukhanya kwezwe; ongilandelayo kasoze ahamba ebumnyameni, kodwa woba nokukhanya kokuphila.”
					</seg>
					<seg id="b.JOH.8.13" type="verse">
						Khona bathi kuye abaFarisi: “Uyazifakazela wena; ubufakazi bakho ubuqinisile.”
					</seg>
					<seg id="b.JOH.8.14" type="verse">
						UJesu waphendula, wathi kubo: “Noma ngizifakazela mina, ubufakazi bami buqinisile, ngokuba ngiyazi ukuthi ngavelaphi nokuthi ngiyaphi; kepha nina anazi ukuthi ngivelaphi nokuthi ngiyaphi.
					</seg>
					<seg id="b.JOH.8.15" type="verse">
						Nina nahlulela ngokwenyama, kepha mina angahluleli muntu.
					</seg>
					<seg id="b.JOH.8.16" type="verse">
						Nakuba ngahlulela, ukwahlulela kwami kungokuqinisileyo, ngokuba ngingengedwa, kodwa yimina nongithumileyo.
					</seg>
					<seg id="b.JOH.8.17" type="verse">
						Yebo, kulotshiwe nasemthethweni wakini ukuthi ubufakazi babantu ababili bungobuqinisileyo.
					</seg>
					<seg id="b.JOH.8.18" type="verse">
						Mina ngingozifakazelayo; noBaba ongithumileyo ufakaza ngami.”
					</seg>
					<seg id="b.JOH.8.19" type="verse">
						Base bethi kuye: “Uphi uyihlo na?” UJesu waphendula ngokuthi: “Anazi nami naBaba; uma beningazi mina, nga nimazi noBaba.”
					</seg>
					<seg id="b.JOH.8.20" type="verse">
						Lawo mazwi wawakhuluma ngasemphongolweni weminikelo efundisa ethempelini; akubangakho ombambayo, ngokuba isikhathi sakhe sasingakafiki.
					</seg>
					<seg id="b.JOH.8.21" type="verse">
						Khona waphinda wathi kubo: “Ngiyamuka mina, niyakungifuna, nifele ezonweni zenu; lapho ngiya khona mina, ningeze nina.”
					</seg>
					<seg id="b.JOH.8.22" type="verse">
						Base bethi abaJuda: “Imbala uzakuzibulala yini, lokhu ethi: ‘Lapho ngiya khona mina, ningeze nina,’ na?”
					</seg>
					<seg id="b.JOH.8.23" type="verse">
						Wathi kubo: “Nina ningabaphansi, mina ngingowaphezulu; nina ningabaleli zwe, mina angingowaleli zwe.
					</seg>
					<seg id="b.JOH.8.24" type="verse">
						Ngakho-ke ngathi kini nizakufela ezonweni zenu; ngokuba uma ningakholwa ukuthi nginguye, nizakufela ezonweni zenu.”
					</seg>
					<seg id="b.JOH.8.25" type="verse">
						Base bethi kuye: “Wena ungubani na?” Wathi kubo uJesu: “Lokho enganitshela khona kwasekuqaleni.
					</seg>
					<seg id="b.JOH.8.26" type="verse">
						Nginezinto eziningi enginokuzikhuluma nokwahlulela ngani, kepha ongithumileyo uqinisile, nami engakuzwa kuye ngikukhuluma ezweni.”
					</seg>
					<seg id="b.JOH.8.27" type="verse">
						Kabazanga ukuthi ukhuluma kubo ngoYise.
					</seg>
					<seg id="b.JOH.8.28" type="verse">
						Wayesethi uJesu: “Nxa seniyiphakamisile iNdodana yomuntu, khona-ke nizakwazi ukuthi nginguye nokuthi angenzi lutho ngokwami, kodwa ngikhuluma lokhu njengokuba uBaba engifundisile.
					</seg>
					<seg id="b.JOH.8.29" type="verse">
						Ongithumileyo unami, kangishiyanga ngedwa, ngokuba ngenza njalo okuthandeka kuye.”
					</seg>
					<seg id="b.JOH.8.30" type="verse">
						Esakhuluma lokho, abaningi bakholwa nguye.
					</seg>
					<seg id="b.JOH.8.31" type="verse">
						Khona uJesu wathi kubaJuda abase bekholiwe nguye: “Uma nimi ezwini lami, ningabafundi bami isibili;
					</seg>
					<seg id="b.JOH.8.32" type="verse">
						niyakulazi iqiniso, neqiniso liyakunikhulula.”
					</seg>
					<seg id="b.JOH.8.33" type="verse">
						Bamphendula bathi: “Siyinzalo ka-Abrahama thina, asibonange sibe yizigqila zamuntu; wena usho kanjani ukuthi: ‘Nizakuba ngabakhululekileyo’ na?”
					</seg>
					<seg id="b.JOH.8.34" type="verse">
						UJesu wabaphendula wathi: “Ngiqinisile, ngiqinisile ngithi kini: Yilowo nalowo owenza isono uyisigqila sesono.
					</seg>
					<seg id="b.JOH.8.35" type="verse">
						Isigqila kambe asihlali phakade endlini; kepha indodana ihlala phakade.
					</seg>
					<seg id="b.JOH.8.36" type="verse">
						Ngakho-ke uma iNdodana inikhulula, niyakuba ngabakhululekileyo impela.
					</seg>
					<seg id="b.JOH.8.37" type="verse">
						Ngiyazi ukuthi niyinzalo ka-Abrahama; kepha nifuna ukungibulala, ngokuba izwi lami lingenandawo kini.
					</seg>
					<seg id="b.JOH.8.38" type="verse">
						Ngikhuluma lokho engikubonile mina kuBaba; nani-ke nenza lokho enikuzwile kuyihlo.”
					</seg>
					<seg id="b.JOH.8.39" type="verse">
						Baphendula, bathi kuye: “Ubaba ngu-Abrahama.” UJesu wathi kubo: “Uma beningabantwana baka-Abrahama; beniyakwenza imisebenzi ka-Abrahama.
					</seg>
					<seg id="b.JOH.8.40" type="verse">
						Kodwa kalokhu nifuna ukungibulala mina muntu onitshele iqiniso, engilizwe kuNkulunkulu; u-Abrahama kakwenzanga lokho.
					</seg>
					<seg id="b.JOH.8.41" type="verse">
						Nina nenza imisebenzi kayihlo.” Bathi kuye: “Thina asizalwanga ngokuphinga; sinobaba munye, uNkulunkulu.”
					</seg>
					<seg id="b.JOH.8.42" type="verse">
						Wathi kubo uJesu: “Uma uNkulunkulu ebenguyihlo, beniyakungithanda mina, ngokuba ngafika ngivela kuNkulunkulu; ngokuba angizizelanga ngokwami, kepha yena ungithumile.
					</seg>
					<seg id="b.JOH.8.43" type="verse">
						Yini ukuba ningayizwisisi inkulumo yami na? Kungokuba aninakuzwa izwi lami.
					</seg>
					<seg id="b.JOH.8.44" type="verse">
						Nina ningabakayihlo uSathane, nithanda ukwenza izinkanuko zikayihlo. Yena wayengumbulali wabantu kwasekuqaleni, akemi eqinisweni, ngokuba iqiniso lingekho kuye. Nxa ekhuluma amanga, ukhuluma okungokwakhe, lokhu engumqambimanga noyise wawo.
					</seg>
					<seg id="b.JOH.8.45" type="verse">
						Kepha mina, ngokuba ngikhuluma iqiniso, anikholwa yimi.
					</seg>
					<seg id="b.JOH.8.46" type="verse">
						Ngumuphi kini ongangilahla ngesono na? Uma ngikhuluma iqiniso, anikholwa yimi ngani na?
					</seg>
					<seg id="b.JOH.8.47" type="verse">
						OngokaNkulunkulu uzwa amazwi kaNkulunkulu; kungakho ningezwe nina, ngokuba anisibo abakaNkulunkulu.”
					</seg>
					<seg id="b.JOH.8.48" type="verse">
						Baphendula abaJuda, bathi kuye: “Asisho kahle yini ukuthi ungumSamariya nokuthi unedemoni na?”
					</seg>
					<seg id="b.JOH.8.49" type="verse">
						UJesu waphendula wathi: “Anginademoni, kepha ngidumisa uBaba; nina-ke niyangidumaza.
					</seg>
					<seg id="b.JOH.8.50" type="verse">
						Mina-ke angifuni olwami udumo; ukhona ofunayo nowahlulelayo.
					</seg>
					<seg id="b.JOH.8.51" type="verse">
						Ngiqinisile, ngiqinisile ngithi kini: Uma umuntu egcina izwi lami, akasoze akubona ukufa naphakade.”
					</seg>
					<seg id="b.JOH.8.52" type="verse">
						Bathi kuye abaJuda: “Manje sesiyazi ukuthi unedemoni; u-Abrahama wafa, nabaprofethi; wena-ke uthi: ‘Uma umuntu egcina izwi lami, kasoze akuzwa ukufa naphakade.’
					</seg>
					<seg id="b.JOH.8.53" type="verse">
						Wena umkhulu yini kunobaba u-Abrahama osewafa na? Nabaprofethi sebafa. Uzenza bani na?”
					</seg>
					<seg id="b.JOH.8.54" type="verse">
						UJesu waphendula wathi: “Uma ngizidumisa mina, udumo lwami luyize; nguBaba ongidumisayo, enisho ngaye ukuthi unguNkulunkulu wenu.
					</seg>
					<seg id="b.JOH.8.55" type="verse">
						Kanti animazanga, kepha mina ngiyamazi. Uma ngithi angimazi, ngingaba ngumqambimanga njengani. Kepha ngiyamazi, ngigcina izwi lakhe.
					</seg>
					<seg id="b.JOH.8.56" type="verse">
						U-Abrahama uyihlo wathokozela ukubona usuku lwami, walubona, wajabula.”
					</seg>
					<seg id="b.JOH.8.57" type="verse">
						Base bethi kuye abaJuda: “Awukabi naminyaka engamashumi ayisihlanu, kanti u-Abrahama usuke wambona na?”
					</seg>
					<seg id="b.JOH.8.58" type="verse">
						UJesu wathi kubo: “Ngiqinisile, ngiqinisile ngithi kini: Engakabikho u-Abrahama, ngangikhona mina.”
					</seg>
					<seg id="b.JOH.8.59" type="verse">
						Base bethatha amatshe ukuba bamkhande. Kepha uJesu wasithela, waphuma ethempelini.
					</seg>
				</div>
				<div id="b.JOH.9" type="chapter">
					<seg id="b.JOH.9.1" type="verse">
						Wathi edlula, wabona umuntu owayeyimpumputhe kwasekuzalweni kwakhe.
					</seg>
					<seg id="b.JOH.9.2" type="verse">
						Abafundi bakhe bambuza bathi: “Rabi, ngubani owonayo, lona noma abazali bakhe, aze azalwe eyimpumputhe na?”
					</seg>
					<seg id="b.JOH.9.3" type="verse">
						UJesu waphendula wathi: “Akonanga noma yena noma abazali bakhe, kodwa ukuze kubonakaliswe kuye imisebenzi kaNkulunkulu.
					</seg>
					<seg id="b.JOH.9.4" type="verse">
						Ngimelwe ukusebenza imisebenzi yongithumileyo, kusesemini; buyeza ubusuku, lapho kungesebenze muntu.
					</seg>
					<seg id="b.JOH.9.5" type="verse">
						Ngisekhona ezweni ngingukukhanya kwezwe.”
					</seg>
					<seg id="b.JOH.9.6" type="verse">
						Eseshilo lokho wafela amathe emhlabathini, wenza udaka ngamathe, waninda amehlo ayo ngodaka.
					</seg>
					<seg id="b.JOH.9.7" type="verse">
						Wathi kuyo: “Hamba uyogeza echibini laseSilowama,” okuhunyushwa ngokuthi oThunyiweyo; yamuka-ke, yageza, yeza ibona.
					</seg>
					<seg id="b.JOH.9.8" type="verse">
						Ngakho abakhelene nayo nababeyibonile phambili iyisinxibi bathi: “Akusiye lo owayehlezi enxiba na?”
					</seg>
					<seg id="b.JOH.9.9" type="verse">
						Abanye bathi: “Nguyena,” abanye bathi: “Qha, kepha ufana naye;” yena wathi: “Nginguye.”
					</seg>
					<seg id="b.JOH.9.10" type="verse">
						Base bethi kuye: “Pho, amehlo akho avulwe kanjani na?”
					</seg>
					<seg id="b.JOH.9.11" type="verse">
						Waphendula yena, wathi: “Umuntu othiwa uJesu wenza udaka, wagcoba amehlo ami, wathi kimi: ‘Yana eSilowama, ugeze.’ Ngaya, ngageza, ngabona.”
					</seg>
					<seg id="b.JOH.9.12" type="verse">
						Bathi kuye: “Uphi yena na?” Wathi: “Angazi.”
					</seg>
					<seg id="b.JOH.9.13" type="verse">
						Bamyisa kubaFarisi lowo okade eyimpumputhe.
					</seg>
					<seg id="b.JOH.9.14" type="verse">
						Kwakuyisabatha mhla uJesu enza udaka, evula amehlo akhe.
					</seg>
					<seg id="b.JOH.9.15" type="verse">
						Khona nabaFarisi futhi bambuza ukuthi ukuthole kanjani ukubona. Wathi kubo: “Waninda amehlo ami ngodaka, ngageza, sengiyabona.”
					</seg>
					<seg id="b.JOH.9.16" type="verse">
						Ngakho abanye kubaFarisi bathi: “Lona kaveli kuNkulunkulu, lokhu engagcini isabatha.” Abanye bathi: “Umuntu oyisoni angazenza kanjani izibonakaliso ezinje na?” Kwaba khona ukwahlukana phakathi kwabo.
					</seg>
					<seg id="b.JOH.9.17" type="verse">
						Khona baphinda bathi kuyo impumputhe: “Wena uthini ngaye, lokhu evule amehlo akho, na?” Yathi: “Ungumprofethi.”
					</seg>
					<seg id="b.JOH.9.18" type="verse">
						Kepha abaJuda abakholwanga ngaye ukuthi wabeyimpumputhe nokuthi usethole ukubona, baze babiza abazali bakhe lowo osethole ukubona.
					</seg>
					<seg id="b.JOH.9.19" type="verse">
						Bababuza bathi: “Lo uyindodana yenu enithi ngayo yazalwa iyimpumputhe na? Pho, isibona kanjani manje na?”
					</seg>
					<seg id="b.JOH.9.20" type="verse">
						Abazali bakhe base bephendula bethi: “Siyazi ukuthi lo uyindodana yethu nokuthi wazalwa eyimpumputhe;
					</seg>
					<seg id="b.JOH.9.21" type="verse">
						kepha ukuthi usebona kanjani kalokhu asazi, nokuthi ngubani ovule amehlo akhe asazi; mbuzeni yena, usekhulile, uzozikhulumela yena.”
					</seg>
					<seg id="b.JOH.9.22" type="verse">
						Abazali bakhe basho lokho, ngokuba besaba abaJuda. Ngokuba abaJuda base bevumelene ngokuthi, uma ekhona ovuma ukuba unguKristu, kakhishwe esinagogeni.
					</seg>
					<seg id="b.JOH.9.23" type="verse">
						Ngakho-ke abazali bakhe bathi: “Usekhulile, mbuzeni yena.”
					</seg>
					<seg id="b.JOH.9.24" type="verse">
						Bambiza-ke ngokwesibili lowo muntu owabeyimpumputhe, bathi kuye: “Mnike uNkulunkulu udumo; thina siyazi ukuthi lowo muntu uyisoni.”
					</seg>
					<seg id="b.JOH.9.25" type="verse">
						Yena wayesephendula ethi: “Nokuba uyisoni angazi; kunye engikwaziyo, ukuthi bengiyimpumputhe, manje sengiyabona.”
					</seg>
					<seg id="b.JOH.9.26" type="verse">
						Bathi-ke kuye: “Wenzeni kuwe na? Uwavule kanjani amehlo akho na?”
					</seg>
					<seg id="b.JOH.9.27" type="verse">
						Wabaphendula wathi: “Kade nginitshela, kepha anizwanga; nifunelani ukuzwa futhi na? Niyafuna yini nani ukuba ngabafundi bakhe na?”
					</seg>
					<seg id="b.JOH.9.28" type="verse">
						Bamthuka bathi: “Nguwe ongumfundi wakhe, kepha thina singabafundi bakaMose.
					</seg>
					<seg id="b.JOH.9.29" type="verse">
						Siyazi ukuthi uNkulunkulu wakhuluma kuMose, kodwa lo asimazi lapha evela khona.”
					</seg>
					<seg id="b.JOH.9.30" type="verse">
						Waphendula lowo muntu, wathi kubo: “Lokhu kuyisimangaliso ukuthi nina anazi lapho evela khona, ingani uvule amehlo ami.
					</seg>
					<seg id="b.JOH.9.31" type="verse">
						Siyazi ukuthi uNkulunkulu akazizwa izoni, kodwa uma umuntu emesaba uNkulunkulu, ayenze intando yakhe, uyamuzwa lowo.
					</seg>
					<seg id="b.JOH.9.32" type="verse">
						Selokhu kwathini akuzange kuzwakale ukuthi ukhona owavula amehlo ozelwe eyimpumputhe.
					</seg>
					<seg id="b.JOH.9.33" type="verse">
						Uma lo ebengaveli kuNkulunkulu, ubengenakwenza lutho.”
					</seg>
					<seg id="b.JOH.9.34" type="verse">
						Baphendula, bathi kuye: “Wena wazalwa ezonweni ngokwempela, wena ufundisa thina na?” Base bemkhiphela phandle.
					</seg>
					<seg id="b.JOH.9.35" type="verse">
						UJesu wezwa ukuthi bamkhiphele phandle; kwathi emfumana, wathi: “Uyakholwa yiNdodana kaNkulunkulu na?”
					</seg>
					<seg id="b.JOH.9.36" type="verse">
						Waphendula yena, wathi: “Ingubani, Nkosi, ngize ngikholwe yiyo, na?”
					</seg>
					<seg id="b.JOH.9.37" type="verse">
						UJesu wathi kuye: “Usuyibonile; okhuluma nawe yiyona.”
					</seg>
					<seg id="b.JOH.9.38" type="verse">
						Wayesethi: “Ngiyakholwa, Nkosi.” Wakhuleka kuye.
					</seg>
					<seg id="b.JOH.9.39" type="verse">
						Wathi uJesu: “Mina ngizele ukwahlulela kuleli zwe ukuba abangaboniyo babone, nababonayo babe yizimpumputhe.”
					</seg>
					<seg id="b.JOH.9.40" type="verse">
						Labo kubaFarisi ababenaye bezwa lokho, bathi kuye: “Pho, nathi siyizimpumputhe na?”
					</seg>
					<seg id="b.JOH.9.41" type="verse">
						Wathi kubo uJesu: “Ukuba beniyizimpumputhe, ngabe aninasono. Kepha manje nithi: ‘Siyabona;’ isono senu sihlezi.
					</seg>
				</div>
				<div id="b.JOH.10" type="chapter">
					<seg id="b.JOH.10.1" type="verse">
						“Ngiqinisile, ngiqinisile ngithi kini: Ongangeni ngesango esibayeni sezimvu, kodwa ekhwela ngenye indawo, lowo uyisela nomphangi.
					</seg>
					<seg id="b.JOH.10.2" type="verse">
						Kepha ongena ngesango ungumalusi wezimvu.
					</seg>
					<seg id="b.JOH.10.3" type="verse">
						Umlindisango uyamvulela lowo; nezimvu ziyalizwa izwi lakhe; ubiza ezakhe izimvu ngamagama, aziholele phandle.
					</seg>
					<seg id="b.JOH.10.4" type="verse">
						Nxa esezikhiphile ezakhe zonke, uhamba phambi kwazo, izimvu zimlandele, ngokuba zilazi izwi lakhe.
					</seg>
					<seg id="b.JOH.10.5" type="verse">
						Kepha umfokazi azisoze zamlandela, kodwa ziyakumbalekela, ngokuba zingalazi izwi labafokazi.”
					</seg>
					<seg id="b.JOH.10.6" type="verse">
						UJesu washo lo mfanekiso kubo; kepha bona abezwisisanga ukuba kuyini lokho akukhuluma kubo.
					</seg>
					<seg id="b.JOH.10.7" type="verse">
						Ngakho-ke uJesu wabuye wathi kubo: “Ngiqinisile, ngiqinisile ngithi kini: Mina ngiyisango lezimvu.
					</seg>
					<seg id="b.JOH.10.8" type="verse">
						Bonke abafike ngaphambi kwami bangamasela nabaphangi, kepha izimvu azibezwanga.
					</seg>
					<seg id="b.JOH.10.9" type="verse">
						Mina ngiyisango; uma umuntu engena ngami, uyakusindiswa, angene, aphume, afumane idlelo.
					</seg>
					<seg id="b.JOH.10.10" type="verse">
						Isela kalizi kungengokweba nokubulala nokubhubhisa; mina ngize ukuba babe nokuphila, babe nakho kuchichime.
					</seg>
					<seg id="b.JOH.10.11" type="verse">
						“Ngingumalusi omuhle. Umalusi omuhle udela ukuphila kwakhe ngenxa yezimvu.
					</seg>
					<seg id="b.JOH.10.12" type="verse">
						Okhokhelwayo engesiye umalusi, izimvu zingesizo ezakhe, ebona impisi iza, ushiya izimvu, abaleke — impisi izibhozomele, izihlakaze —
					</seg>
					<seg id="b.JOH.10.13" type="verse">
						ngokuba engokhokhelwayo, engazinakekeli izimvu.
					</seg>
					<seg id="b.JOH.10.14" type="verse">
						“Mina ngingumalusi omuhle; ngiyazazi ezami, nezami ziyangazi,
					</seg>
					<seg id="b.JOH.10.15" type="verse">
						njengalokhu uBaba uyangazi, nami ngiyamazi uBaba; ngidela ukuphila kwami ngenxa yezimvu.
					</seg>
					<seg id="b.JOH.10.16" type="verse">
						Nezinye izimvu nginazo ezingesizo ezalesi sibaya; nalezo ngimelwe ukuziletha; ziyakuzwa izwi lami, kube mhlambi munye nomalusi munye.
					</seg>
					<seg id="b.JOH.10.17" type="verse">
						Ngalokho uBaba uyangithanda, ngokuba ngidela ukuphila kwami ukuba ngibuye ngikuthabathe.
					</seg>
					<seg id="b.JOH.10.18" type="verse">
						Akakho ongangamuka ukuphila kwami, kodwa ngikudela ngokwami; nginamandla okukudela, nginamandla okubuye ngikuthabathe. Lo myalo ngiwamukele kuBaba.”
					</seg>
					<seg id="b.JOH.10.19" type="verse">
						Kwaba khona futhi ukwahlukana phakathi kwabaJuda ngalawo mazwi.
					</seg>
					<seg id="b.JOH.10.20" type="verse">
						Abaningi kubo bathi: “Unedemoni, uyahlanya; nimlalelelani na?”
					</seg>
					<seg id="b.JOH.10.21" type="verse">
						Abanye bathi: “Lawo mazwi akusiwo awomuntu onedemoni; imbala idemoni lingavula amehlo ezimpumputhe na?”
					</seg>
					<seg id="b.JOH.10.22" type="verse">
						Khona kwakungumkhosi wokuhlanjululwa kwethempeli eJerusalema, kusebusika.
					</seg>
					<seg id="b.JOH.10.23" type="verse">
						UJesu wayehamba ethempelini emphemeni kaSolomoni.
					</seg>
					<seg id="b.JOH.10.24" type="verse">
						Base bemhaqa abaJuda bethi kuye: “Koze kube nini ulibazisa izinhliziyo zethu na? Uma wena unguKristu, sitshele ngokuchachileyo.”
					</seg>
					<seg id="b.JOH.10.25" type="verse">
						UJesu wabaphendula wathi: “Nganitshela, kodwa anikholwanga; imisebenzi engiyenzayo egameni likaBaba yiyona efakaza ngami.
					</seg>
					<seg id="b.JOH.10.26" type="verse">
						Kodwa nina anikholwa, ngokuba anisibo abezimvu zami.
					</seg>
					<seg id="b.JOH.10.27" type="verse">
						Izimvu zami ziyalizwa izwi lami; nami ngiyazazi, ziyangilandela;
					</seg>
					<seg id="b.JOH.10.28" type="verse">
						ngizinika ukuphila okuphakade, azisoze zabhubha naphakade; akakho ongazihlwitha esandleni sami.
					</seg>
					<seg id="b.JOH.10.29" type="verse">
						UBaba onginikileyo mkhulu kunabo bonke; akakho ongazihlwitha esandleni sikaBaba.
					</seg>
					<seg id="b.JOH.10.30" type="verse">
						Mina noBaba simunye.”
					</seg>
					<seg id="b.JOH.10.31" type="verse">
						AbaJuda base bebuye bethatha amatshe ukuba bamkhande.
					</seg>
					<seg id="b.JOH.10.32" type="verse">
						UJesu wabaphendula wathi: “Nginitshengise imisebenzi eminingi emihle evela kuBaba; yimuphi umsebenzi kulena eningikhandela wona na?”
					</seg>
					<seg id="b.JOH.10.33" type="verse">
						Bamphendula abaJuda, bathi: “Asikukhandi ngenxa yomsebenzi omuhle kepha ngenxa yokuhlambalaza, ngokuba wena ungumuntu ozenza uNkulunkulu.”
					</seg>
					<seg id="b.JOH.10.34" type="verse">
						UJesu wabaphendula wathi: “Akulotshiwe yini emthethweni wakini ukuthi: ‘Ngithe: Ningonkulunkulu,’ na?
					</seg>
					<seg id="b.JOH.10.35" type="verse">
						Uma wathi bangonkulunkulu bona eleza kubo izwi likaNkulunkulu — nombhalo ungeqiwe —
					</seg>
					<seg id="b.JOH.10.36" type="verse">
						nithi ngaye uYise amahlukanisileyo, wamthumela ezweni, ukuba uyahlambalaza, ngokuba ngithe: ‘NgiyiNdodana kaNkulunkulu,’ na?
					</seg>
					<seg id="b.JOH.10.37" type="verse">
						Uma ngingenzi imisebenzi kaBaba, maningakholwa yimi.
					</seg>
					<seg id="b.JOH.10.38" type="verse">
						Kepha uma ngiyenza, nakuba ningakholwa yimi, kholwani yimisebenzi, ukuze nazi, niqonde ukuthi uBaba ukimi, nami ngikuBaba.”
					</seg>
					<seg id="b.JOH.10.39" type="verse">
						Base befuna futhi ukumbamba, kepha waphunyuka esandleni sabo.
					</seg>
					<seg id="b.JOH.10.40" type="verse">
						Waphinda wamuka, waya phesheya kweJordani kuleyo ndawo lapho uJohane waqala ukubhapathiza khona, wahlala lapho.
					</seg>
					<seg id="b.JOH.10.41" type="verse">
						Nabaningi beza kuye, bathi: “UJohane nempela akenzanga sibonakaliso nasinye, kepha konke uJohane akusho ngalowo muntu kwakuqinisile.”
					</seg>
					<seg id="b.JOH.10.42" type="verse">
						Abaningi bakholwa nguye lapho.
					</seg>
				</div>
				<div id="b.JOH.11" type="chapter">
					<seg id="b.JOH.11.1" type="verse">
						Kwakukhona othile ogulayo, uLazaru waseBethaniya umuzi wakubo kaMariya nodadewabo uMarta.
					</seg>
					<seg id="b.JOH.11.2" type="verse">
						UMariya kwakunguye owagcoba iNkosi ngamafutha, wesula izinyawo zayo ngezinwele zakhe, omnewabo uLazaru wayegula.
					</seg>
					<seg id="b.JOH.11.3" type="verse">
						Ngakho-ke odadewabo bathumela kuye, bathi: “Nkosi, bheka, lo omthandayo uyagula.”
					</seg>
					<seg id="b.JOH.11.4" type="verse">
						UJesu esekuzwile lokho wathi: “Lokhu kugula akusikho okokufa, kodwa kungenxa yenkazimulo kaNkulunkulu ukuba iNdodana kaNkulunkulu ikhazimuliswe ngakho.”
					</seg>
					<seg id="b.JOH.11.5" type="verse">
						Kepha uJesu wayebathanda oMarta nodadewabo noLazaru.
					</seg>
					<seg id="b.JOH.11.6" type="verse">
						Ngakho-ke kwathi ezwa ukuthi uyagula, wahlala futhi izinsuku ezimbili endaweni abe kuyo.
					</seg>
					<seg id="b.JOH.11.7" type="verse">
						Emva kwalokho wathi kubafundi bakhe: “Asibuye, siye eJudiya.”
					</seg>
					<seg id="b.JOH.11.8" type="verse">
						Abafundi bathi kuye: “Rabi, abaJuda basand’ ukufuna ukukukhanda ngamatshe; usaya futhi khona na?”
					</seg>
					<seg id="b.JOH.11.9" type="verse">
						UJesu waphendula wathi: “Awakho yini amahora ayishumi nambili emini na? Uma umuntu ehamba emini, akakhubeki, ngokuba ubona ukukhanya kwaleli zwe.
					</seg>
					<seg id="b.JOH.11.10" type="verse">
						Kodwa uma umuntu ehamba ebusuku, uyakhubeka, ngokuba kungekho ukukhanya kuye.”
					</seg>
					<seg id="b.JOH.11.11" type="verse">
						Wakhuluma lokho; emva kwalokho wathi kubo: “ULazaru umhlobo wethu ulele, kepha ngiyahamba ukuba ngimvuse ebuthongweni.”
					</seg>
					<seg id="b.JOH.11.12" type="verse">
						Abafundi bakhe base bethi kuye: “Nkosi, uma elele, uyakusinda.”
					</seg>
					<seg id="b.JOH.11.13" type="verse">
						Kepha uJesu wayekhuluma ngokufa kwakhe, kepha bona babethi ukhuluma ngokulala ubuthongo.
					</seg>
					<seg id="b.JOH.11.14" type="verse">
						Ngakho-ke uJesu wathi kubo ngokuchachileyo: “ULazaru ufile;
					</seg>
					<seg id="b.JOH.11.15" type="verse">
						ngiyathokoza ngenxa yenu ukuthi bengingekho, ukuze nikholwe; kepha asiye kuye.”
					</seg>
					<seg id="b.JOH.11.16" type="verse">
						Khona uTomase, othiwa uDidimu, wathi kubafundi abakanye naye: “Asihambe nathi, ukuze sife kanye naye.”
					</seg>
					<seg id="b.JOH.11.17" type="verse">
						Kwathi-ke esefika uJesu, wamfumana esenezinsuku ezine ethuneni.
					</seg>
					<seg id="b.JOH.11.18" type="verse">
						IBethaniya laliseduze neJerusalema, kungaba ngamastadiyu ayishumi nanhlanu.
					</seg>
					<seg id="b.JOH.11.19" type="verse">
						Abaningi kubaJuda babefikile koMarta noMariya ukubakhuza ngomnewabo.
					</seg>
					<seg id="b.JOH.11.20" type="verse">
						Ngakho uMarta esezwe ukuthi uJesu uyeza, waya ukumhlangabeza, kepha uMariya wahlala endlini.
					</seg>
					<seg id="b.JOH.11.21" type="verse">
						Wayesethi uMarta kuJesu: “Nkosi, uma ubukhona, umnewethu nga engafanga;
					</seg>
					<seg id="b.JOH.11.22" type="verse">
						kepha ngiyazi nakalokhu ukuthi nokuba yini ongakucela kuNkulunkulu, uNkulunkulu uzakukunika khona.”
					</seg>
					<seg id="b.JOH.11.23" type="verse">
						UJesu wathi kuye: “Umnewenu uzakuvuka.”
					</seg>
					<seg id="b.JOH.11.24" type="verse">
						UMarta wathi kuye: “Ngiyazi ukuthi uyakuvuka ekuvukeni ngosuku lokugcina.”
					</seg>
					<seg id="b.JOH.11.25" type="verse">
						UJesu wathi kuye: “Mina ngingukuvuka nokuphila; okholwa yimi, noma efa, wophila.
					</seg>
					<seg id="b.JOH.11.26" type="verse">
						Nalowo ophila, akholwe yimi, kasoze afa naphakade. Uyakholwa yilokho na?”
					</seg>
					<seg id="b.JOH.11.27" type="verse">
						Wathi kuye: “Yebo, Nkosi, ngiyakholwa ukuthi wena unguKristu, iNdodana kaNkulunkulu, obezakuza ezweni.”
					</seg>
					<seg id="b.JOH.11.28" type="verse">
						Eseshilo lokho wamuka wabiza uMariya udadewabo ngasese, wathi: “UMfundisi ukhona, uyakubiza.”
					</seg>
					<seg id="b.JOH.11.29" type="verse">
						Yena-ke ekuzwa lokho wasuka masinyane, waya kuye.
					</seg>
					<seg id="b.JOH.11.30" type="verse">
						Kepha uJesu wayengakafiki emzini, kodwa wayesekuleyo ndawo uMarta amhlangabeza kuyo.
					</seg>
					<seg id="b.JOH.11.31" type="verse">
						AbaJuda ababesendlini naye bemkhuza, bebona uMariya esuka masinyane ephuma, bamlandela, bathi: “Uya ethuneni ukuba akhale khona.”
					</seg>
					<seg id="b.JOH.11.32" type="verse">
						UMariya esefike lapho ekhona uJesu, embona, wawa ngasezinyaweni zakhe, wathi: “Nkosi, uma ubukhona, umnewethu nga engafanga.”
					</seg>
					<seg id="b.JOH.11.33" type="verse">
						Ngakho uJesu embona ekhala, nabaJuda abafika naye bekhala, wabubula emoyeni, wakhathazeka;
					</seg>
					<seg id="b.JOH.11.34" type="verse">
						wathi: “Nimbekephi na?” Bathi kuye: “Nkosi, woza ubone.”
					</seg>
					<seg id="b.JOH.11.35" type="verse">
						UJesu wakhala izinyembezi.
					</seg>
					<seg id="b.JOH.11.36" type="verse">
						Ngakho-ke abaJuda bathi: “Bheka, ukumthanda kwakhe okungaka.”
					</seg>
					<seg id="b.JOH.11.37" type="verse">
						Kepha abanye kubo bathi: “Lo owavula amehlo empumputhe wayengekwenze yini ukuba yena lo angafi na?”
					</seg>
					<seg id="b.JOH.11.38" type="verse">
						Ngakho uJesu, ebubula futhi phakathi kwakhe, wafika ethuneni. Lalingumhume, kwakukhona itshe phezu kwawo.
					</seg>
					<seg id="b.JOH.11.39" type="verse">
						Wathi uJesu: “Susani itshe.” UMarta, udadewabo wofileyo, wathi kuye: “Nkosi, usenuka; ngokuba sezizine.”
					</seg>
					<seg id="b.JOH.11.40" type="verse">
						UJesu wathi kuye: “Angishongo yini kuwe ukuthi uma ukholwa, uzakubona inkazimulo kaNkulunkulu, na?”
					</seg>
					<seg id="b.JOH.11.41" type="verse">
						Balisusa-ke itshe. Kepha uJesu waphakamisa amehlo, wathi: “Baba, ngiyakubonga ngokuba ungizwile.
					</seg>
					<seg id="b.JOH.11.42" type="verse">
						Bengazi mina ukuthi ungizwa njalo, kodwa ngenxa yesixuku esingiphahlileyo ngishilo lokho, ukuze bakholwe ukuthi nguwena ongithumileyo.”
					</seg>
					<seg id="b.JOH.11.43" type="verse">
						Esekhulume lokho wamemeza ngezwi elikhulu, wathi: “Lazaru, phuma.”
					</seg>
					<seg id="b.JOH.11.44" type="verse">
						Waphuma ofileyo eboshwe izinyawo nezandla ngezindwangu, ubuso bakhe bumboziwe ngeduku. UJesu wathi kubo: “Mthukululeni, nimyeke ahambe.”
					</seg>
					<seg id="b.JOH.11.45" type="verse">
						Khona abaningi kubaJuda ababezile kuMariya bebona abekwenzile, bakholwa nguye.
					</seg>
					<seg id="b.JOH.11.46" type="verse">
						Kepha abanye babo baya kubaFarisi, babatshela abekwenzile uJesu.
					</seg>
					<seg id="b.JOH.11.47" type="verse">
						Ngalokho abapristi abakhulu nabaFarisi base bemema umphakathi, bathi: “Siyakwenze njani na? Lo muntu wenza izibonakaliso eziningi;
					</seg>
					<seg id="b.JOH.11.48" type="verse">
						uma simyeka njalo, bazakukholwa nguye bonke; amaRoma ayakufika, asamuke indawo nesizwe.”
					</seg>
					<seg id="b.JOH.11.49" type="verse">
						Kepha othile wabo, uKayafase, engumpristi omkhulu walowo mnyaka, wathi kubo: “Anazi lutho nina;
					</seg>
					<seg id="b.JOH.11.50" type="verse">
						aniqondi futhi ukuthi kunilungele ukuba umuntu oyedwa afele abantu, isizwe sonke singabhubhi.”
					</seg>
					<seg id="b.JOH.11.51" type="verse">
						Lokho kakushongo ngokwakhe, kodwa engumpristi omkhulu walowo mnyaka waprofetha ukuba uJesu wayezakufa ngenxa yesizwe;
					</seg>
					<seg id="b.JOH.11.52" type="verse">
						kungengenxa yesizwe kuphela, kepha ukuba abuthele ndawonye abantwana bakaNkulunklu abahlakazekileyo, babe munye.
					</seg>
					<seg id="b.JOH.11.53" type="verse">
						Kusukela kulolo suku baceba ukuba bambulale.
					</seg>
					<seg id="b.JOH.11.54" type="verse">
						Ngakho uJesu kabuyange esahamba obala phakathi kwabaJuda, kepha wamuka lapho, waya ezweni eliseduze nehlane emzini othiwa i-Efrayimi; wahlala khona nabafundi bakhe.
					</seg>
					<seg id="b.JOH.11.55" type="verse">
						Lase liseduze iPhasika labaJuda; abaningi abavela emaphandleni bakhuphukela eJerusalema ngaphambi kwePhasika ukuba bazihlambulule.
					</seg>
					<seg id="b.JOH.11.56" type="verse">
						Ngakho bamfuna uJesu, bexoxa bemi ethempelini, bethi: “Nithini na? Akayikuza nempela emkhosini na?”
					</seg>
					<seg id="b.JOH.11.57" type="verse">
						Abapristi abakhulu nabaFarisi babekhiphe umyalo wokuthi uma kukhona owaziyo lapho ekhona, ababikele, ukuze bambambe.
					</seg>
				</div>
				<div id="b.JOH.12" type="chapter">
					<seg id="b.JOH.12.1" type="verse">
						Ngakho kuseyizinsuku eziyisithupha ngaphambi kwePhasika, uJesu wafika eBethaniya, lapho wayekhona uLazaru uJesu amvusa kwabafileyo.
					</seg>
					<seg id="b.JOH.12.2" type="verse">
						Base bemenzela ukudla khona; uMarta wayephaka, kepha uLazaru wayengomunye wababehlezi ekudleni naye.
					</seg>
					<seg id="b.JOH.12.3" type="verse">
						UMariya wayesethatha ilitra lamafutha enadi lodwa elinenani elikhulu, wagcoba izinyawo zikaJesu, wesula izinyawo zakhe ngezinwele zakhe; indlu yagcwala iphunga lamafutha.
					</seg>
					<seg id="b.JOH.12.4" type="verse">
						Kepha uJuda Iskariyothe, omunye wabafundi bakhe obezakumkhaphela, wathi:
					</seg>
					<seg id="b.JOH.12.5" type="verse">
						“Yini ukuba lawa mafutha engathengiswanga ngawodenariyu abangamakhulu amathathu, kwaphiwa abampofu, na?”
					</seg>
					<seg id="b.JOH.12.6" type="verse">
						Washo lokho kungengokuba ekhathalele abampofu, kepha ngokuba eyisela, ephethe isikhwama, eba okufakwa kuso.
					</seg>
					<seg id="b.JOH.12.7" type="verse">
						Ngakho uJesu wathi: “Myeke ukuba awalondolozele usuku lokumbelwa kwami.
					</seg>
					<seg id="b.JOH.12.8" type="verse">
						Ngokuba abampofu ninabo njalo, kepha mina aninami njalo.”
					</seg>
					<seg id="b.JOH.12.9" type="verse">
						Ngakho isixuku esikhulu sabaJuda sezwa ukuthi ulapho. Beza-ke kungengenxa kaJesu kuphela, kepha nokuba babone uLazaru abemvusile kwabafileyo.
					</seg>
					<seg id="b.JOH.12.10" type="verse">
						Kepha abapristi abakhulu benza icebo lokuba babulale noLazaru,
					</seg>
					<seg id="b.JOH.12.11" type="verse">
						ngokuba ngenxa yakhe abaningi babaJuda bamuka bakholwa nguJesu.
					</seg>
					<seg id="b.JOH.12.12" type="verse">
						Ngangomuso abantu abaningi abafike emkhosini sebezwile ukuthi uJesu uyeza eJerusalema,
					</seg>
					<seg id="b.JOH.12.13" type="verse">
						bathatha amahlamvu esundu, baphuma ukumhlangabeza. Bamemeza bathi: “Hosiyana! Ubusisiwe ozayo egameni leNkosi, yebo, iNkosi ka-Israyeli.”
					</seg>
					<seg id="b.JOH.12.14" type="verse">
						UJesu esefumene imbongolo entsha wakhwela kuyo njengokulotshiwe ukuthi:
					</seg>
					<seg id="b.JOH.12.15" type="verse">
						“Ungesabi, ndodakazi yaseSiyoni; bheka, iNkosi yakho iza, ikhwele etholeni lembongolo.”
					</seg>
					<seg id="b.JOH.12.16" type="verse">
						Lokho abafundi bakhe abakuqondanga ekuqaleni; kodwa esekhazimulisiwe uJesu, base bekhumbula ukuthi kulotshiwe lokho ngaye nokuthi babekwenzile lokho kuye.
					</seg>
					<seg id="b.JOH.12.17" type="verse">
						Ngakho safakaza isixuku esasinaye, lapho ebiza uLazaru aphume ethuneni, emvusa kwabafileyo.
					</seg>
					<seg id="b.JOH.12.18" type="verse">
						Ngenxa yalokho isixuku saya samhlangabeza, ngokuba sase sizwile ukuthi wayesenzile leso sibonakaliso.
					</seg>
					<seg id="b.JOH.12.19" type="verse">
						Ngakho abaFarisi bakhuluma bodwa, bathi: “Niyabona ukuthi anisizi lutho; bheka, izwe lonke liyamlandela.”
					</seg>
					<seg id="b.JOH.12.20" type="verse">
						Kwakukhona amaGreki athile phakathi kwababenyuka ukuba bakhuleke emkhosini.
					</seg>
					<seg id="b.JOH.12.21" type="verse">
						Lawo-ke aya kuFiliphu waseBetsayida laseGalile, acela kuye, athi: “Nkosi, sithanda ukubona uJesu.”
					</seg>
					<seg id="b.JOH.12.22" type="verse">
						UFiliphu weza wamtshela u-Andreya. Weza u-Andreya noFiliphu, basho kuJesu.
					</seg>
					<seg id="b.JOH.12.23" type="verse">
						UJesu waphendula, wathi kubo: “Sesifikile isikhathi sokuba ikhazimuliswe iNdodana yomuntu.
					</seg>
					<seg id="b.JOH.12.24" type="verse">
						Ngiqinisile, ngiqinisile ngithi kini: Uma inhlamvu kakolweni iwela emhlabathini ingafi, ihlala yodwa; kepha uma ifa, ithela izithelo eziningi.
					</seg>
					<seg id="b.JOH.12.25" type="verse">
						Lowo othanda ukuphila kwakhe ulahlekelwa yikho, nozonda ukuphila kwakhe kuleli zwe uyakukulondela ukuphila okuphakade.
					</seg>
					<seg id="b.JOH.12.26" type="verse">
						Uma umuntu engikhonza, akangilandele; nalapha ngikhona mina, soba khona nesikhonzi sami. Uma umuntu engikhonza, uBaba uyakumazisa lowo.
					</seg>
					<seg id="b.JOH.12.27" type="verse">
						“Kalokhu umphefumulo wami ulusizi, ngizakuthini na? Baba, ngisindise kulo mzuzu. Kodwa ngenxa yalokhu ngize kulo mzuzu.
					</seg>
					<seg id="b.JOH.12.28" type="verse">
						Baba, khazimulisa igama lakho.” Kwase kufika izwi livela ezulwini, lithi: “Ngilikhazimulisile, ngobuye ngilikhazimulise.”
					</seg>
					<seg id="b.JOH.12.29" type="verse">
						Ngakho abantu ababemi bezwa bathi: “Beliduma;” abanye bathi: “Ingelosi ikhulume kuye.”
					</seg>
					<seg id="b.JOH.12.30" type="verse">
						UJesu waphendula wathi: “Leli zwi alizanga ngenxa yami kepha ngenxa yenu.
					</seg>
					<seg id="b.JOH.12.31" type="verse">
						Kalokhu kungukwahlulelwa kwaleli zwe; kalokhu umbusi waleli zwe uzakuxoshwa.
					</seg>
					<seg id="b.JOH.12.32" type="verse">
						Mina, nxa ngiphakanyiswa emhlabeni, ngiyakubadonsela kimi bonke.”
					</seg>
					<seg id="b.JOH.12.33" type="verse">
						Lokho-ke wakusho efanekisa ukufa okumfanele afe ngakho.
					</seg>
					<seg id="b.JOH.12.34" type="verse">
						Ngakho isixuku samphendula sathi: “Sizwile emthethweni ukuthi uKristu uyakuma phakade; usho kanjani wena ukuthi iNdodana yomuntu imelwe ukuphakanyiswa na? Ingubani le Ndodana yomuntu na?”
					</seg>
					<seg id="b.JOH.12.35" type="verse">
						Wayesethi kubo uJesu: “Kuseyisikhashana ukukhanya kukhona kini. Hambani nise nokukhanya, ukuze ubumnyama bunganehleli. Ohamba ebumnyameni akazi ukuthi uya ngaphi.
					</seg>
					<seg id="b.JOH.12.36" type="verse">
						Nise nokukhanya kholwani ngukukhanya, ukuze nibe ngabantwana bokukhanya.” Washo lokho uJesu, wamuka, wasithela kubo.
					</seg>
					<seg id="b.JOH.12.37" type="verse">
						Kepha noma ebezenzile izibonakaliso ezingaka phambi kwabo, abakholwanga nguye
					</seg>
					<seg id="b.JOH.12.38" type="verse">
						ukuba izwi lika-Isaya umprofethi ligcwaliseke, alikhuluma lokuthi: “Nkosi, ngubani owakholwa ngukushumayela kwethu na? Ingalo yeNkosi yambulelwa bani na?”
					</seg>
					<seg id="b.JOH.12.39" type="verse">
						Ngalokho babengekholwe, ngokuba u-Isaya washo futhi ukuthi:
					</seg>
					<seg id="b.JOH.12.40" type="verse">
						“Uphuphuthekisile amehlo abo, wayenza lukhuni inhliziyo yabo, funa babone ngamehlo, baqonde ngenhliziyo, baphenduke, ngibaphulukise.”
					</seg>
					<seg id="b.JOH.12.41" type="verse">
						U-Isaya wakusho lokho, ngokuba ebona inkazimulo yakhe, ekhuluma ngaye.
					</seg>
					<seg id="b.JOH.12.42" type="verse">
						Nokho abaningi nasezikhulwini bakholwa nguye, kodwa ngenxa yabaFarisi abakuvumanga, funa bakhishwe esinagogeni;
					</seg>
					<seg id="b.JOH.12.43" type="verse">
						ngokuba babethanda udumo lwabantu kunodumo lukaNkulunkulu.
					</seg>
					<seg id="b.JOH.12.44" type="verse">
						Khona uJesu wamemeza wathi: “Okholwa yimi kakholwa yimi kepha ngongithumileyo.
					</seg>
					<seg id="b.JOH.12.45" type="verse">
						Obona mina ubona ongithumileyo.
					</seg>
					<seg id="b.JOH.12.46" type="verse">
						Ngize ezweni ngingukukhanya ukuba yilowo nalowo okholwa yimi angahlali ebumnyameni.
					</seg>
					<seg id="b.JOH.12.47" type="verse">
						“Uma umuntu ezwa amazwi ami engawalondi, lowo angimahluleli mina, ngokuba angizanga ukuba ngahlulele izwe, kepha ukuba ngisindise izwe.
					</seg>
					<seg id="b.JOH.12.48" type="verse">
						Ongalayo engawamukeli amazwi ami unomahlulelayo; izwi engalikhulumayo yilona eliyakumahlulela ngosuku lokugcina.
					</seg>
					<seg id="b.JOH.12.49" type="verse">
						Ngokuba mina angikhulumanga ngokwami, kodwa uBaba ongithumileyo nguye onginike umyalo wokuba ngizakuthini, ngikhulumeni.
					</seg>
					<seg id="b.JOH.12.50" type="verse">
						Ngiyazi ukuthi umyalo wakhe ungukuphila okuphakade. Ngakho-ke lokho engikukhulumayo ngikukhuluma njengalokho uBaba angitshela khona.”
					</seg>
				</div>
				<div id="b.JOH.13" type="chapter">
					<seg id="b.JOH.13.1" type="verse">
						Kwathi ngaphambi komkhosi wePhasika uJesu azi ukuthi isikhathi sakhe sesifikile ukuba amuke kuleli zwe, aye kuYise, ebathandile abakhe abasezweni wabathanda kwaze kwaba sekupheleni.
					</seg>
					<seg id="b.JOH.13.2" type="verse">
						Sekudliwa, uSathane esekufake enhliziyweni kaJuda Iskariyothe kaSimoni ukuba amkhaphele,
					</seg>
					<seg id="b.JOH.13.3" type="verse">
						uJesu ekwazi ukuthi uYise unikele konke ezandleni zakhe nokuthi wavela kuNkulunkulu, futhi ubuyela kuNkulunkulu,
					</seg>
					<seg id="b.JOH.13.4" type="verse">
						wasuka ekudleni, wabeka izingubo zakhe, wathabatha indwangu, wakhwica.
					</seg>
					<seg id="b.JOH.13.5" type="verse">
						Emva kwalokho wathela amanzi emcengezini, waqala ukugeza izinyawo zabafundi, wazesula ngendwangu abekhwice ngayo.
					</seg>
					<seg id="b.JOH.13.6" type="verse">
						Wafika-ke kuSimoni Petru. Wathi kuye: “Nkosi, wena ugeza izinyawo zami na?”
					</seg>
					<seg id="b.JOH.13.7" type="verse">
						UJesu waphendula, wathi kuye: “Lokhu engikwenzayo awukwazi manje, kodwa uzakukuqonda emva kwalokhu.”
					</seg>
					<seg id="b.JOH.13.8" type="verse">
						UPetru wathi kuye: “Awusoze wageza izinyawo zami naphakade.” UJesu waphendula wathi: “Uma ngingakugezi, awunasabelo nami.”
					</seg>
					<seg id="b.JOH.13.9" type="verse">
						USimoni Petru wathi kuye: “Nkosi, akungabi yizinyawo zodwa kepha nezandla nekhanda.”
					</seg>
					<seg id="b.JOH.13.10" type="verse">
						UJesu wathi kuye: “Ogeziweyo kadingi lutho, kuphela ukugezwa izinyawo, kepha ugezekile wonke. Nina-ke nigezekile, kodwa angisho nonke.”
					</seg>
					<seg id="b.JOH.13.11" type="verse">
						Ngokuba emazi obezakumkhaphela kungalokho athi: “Anigezekile nonke.”
					</seg>
					<seg id="b.JOH.13.12" type="verse">
						Esegeze izinyawo zabo wathabatha izingubo zakhe, wabuye wahlala, wathi kubo: “Niyakwazi yini engikwenzile kini na?
					</seg>
					<seg id="b.JOH.13.13" type="verse">
						Ningibiza nithi: ‘Mfundisi, Nkosi;’ nisho kahle, ngokuba ngiyikho.
					</seg>
					<seg id="b.JOH.13.14" type="verse">
						Uma-ke mina, iNkosi noMfundisi, ngigeze izinyawo zenu, nani-ke nifanele ukugezana izinyawo.
					</seg>
					<seg id="b.JOH.13.15" type="verse">
						Ngokuba ngininikile isibonelo ukuba nenze nani njengokuba ngenzile kini.
					</seg>
					<seg id="b.JOH.13.16" type="verse">
						Ngiqinisile, ngiqinisile ngithi kini: Inceku ayinkulu kunenkosi yayo, nothunyiweyo kamkhulu kunomthumileyo.
					</seg>
					<seg id="b.JOH.13.17" type="verse">
						Uma nazi lokho, nibusisiwe uma nikwenza.
					</seg>
					<seg id="b.JOH.13.18" type="verse">
						“Angikhulumi ngani nonke; ngiyabazi engibakhethileyo; kodwa nga kugcwaliseka umbhalo othi: “ ‘Odla isinkwa sami ungiphakamisele isithende sakhe.’
					</seg>
					<seg id="b.JOH.13.19" type="verse">
						“Kusukela manje ngiyanitshela kungakenzeki ukuba, nxa sekwenzeka, nikholwe ukuthi nginguye.
					</seg>
					<seg id="b.JOH.13.20" type="verse">
						Ngiqinisile, ngiqinisile ngithi kini: Owamukela engimthumayo wamukela mina; ongamukelayo mina wamukela ongithumileyo.”
					</seg>
					<seg id="b.JOH.13.21" type="verse">
						UJesu eseshilo lokho wakhathazeka emoyeni, wafakaza wathi: “Ngiqinisile, ngiqinisile ngithi kini: Omunye wenu uyakungikhaphela.”
					</seg>
					<seg id="b.JOH.13.22" type="verse">
						Abafundi babhekana bengabaza ukuthi ukhuluma ngobani.
					</seg>
					<seg id="b.JOH.13.23" type="verse">
						Kwakuhlezi ekudleni omunye wabafundi bakhe uJesu amthandayo, encike esifubeni sikaJesu.
					</seg>
					<seg id="b.JOH.13.24" type="verse">
						USimoni Petru wayesemqhweba ethi: “Yisho ukuthi ubekhuluma ngobani na?”
					</seg>
					<seg id="b.JOH.13.25" type="verse">
						Yena encike esifubeni sikaJesu wathi kuye: “Nkosi, ngubani na?”
					</seg>
					<seg id="b.JOH.13.26" type="verse">
						Ngakho waphendula uJesu, wathi: “Yilowo engiyakumcwilisela ucezu, ngimnike lona.” Eselucwilisile-ke ucezu, walunika uJuda Iskariyothe.
					</seg>
					<seg id="b.JOH.13.27" type="verse">
						Emva kocezu uSathane wayesengena kuye. Wayesethi kuye uJesu: “Okwenzayo kwenze masinyane.”
					</seg>
					<seg id="b.JOH.13.28" type="verse">
						Kepha akabakho kwababehlezi ekudleni owayekwazi lokho ukuthi ukusho ngani kuye.
					</seg>
					<seg id="b.JOH.13.29" type="verse">
						Kepha abanye bacabanga ukuthi, ngokuba uJuda ephethe isikhwama, uJesu uthi kuye: “Thenga esikuswele emkhosini,” noma ukuthi kabele abampofu okuthile.
					</seg>
					<seg id="b.JOH.13.30" type="verse">
						Kuthe eseluthathile ucezu waphuma masinyane; kwakuse busuku.
					</seg>
					<seg id="b.JOH.13.31" type="verse">
						Ngakho esephumile, uJesu wathi: “Kalokhu iNdodana yomuntu ikhazimulisiwe, noNkulunkulu ukhazimulisiwe kuyo.
					</seg>
					<seg id="b.JOH.13.32" type="verse">
						Uma uNkulunkulu ekhazimulisiwe kuyo, noNkulunkulu uyakuyikhazimulisa kuye, uyakuyikhazimulisa masinyane.
					</seg>
					<seg id="b.JOH.13.33" type="verse">
						“Bantwanyana, ngise khona nani isikhashana. Niyakungifuna, nanjengalokho ngasho kubaJuda ukuthi lapho ngiya khona ningeze nina, ngisho nakinina manje.
					</seg>
					<seg id="b.JOH.13.34" type="verse">
						“Ngininika umyalo omusha wokuba nithandane; njengalokhu nginithandile, nani nithandane.
					</seg>
					<seg id="b.JOH.13.35" type="verse">
						Ngalokho bonke bayakukwazi ukuthi ningabafundi bami, uma nithandana.”
					</seg>
					<seg id="b.JOH.13.36" type="verse">
						USimoni Petru wathi kuye: “Nkosi, uya ngaphi na?” UJesu waphendula wathi: “Lapho ngiya khona, ungengilandele kalokhu; kepha uyakungilandela kamuva.”
					</seg>
					<seg id="b.JOH.13.37" type="verse">
						Wathi kuye uPetru: “Nkosi, ngingekulandele kalokhu ngani na? Ngizakudela ukuphila kwami ngenxa yakho.”
					</seg>
					<seg id="b.JOH.13.38" type="verse">
						UJesu waphendula wathi: “Uzakudela ukuphila kwakho ngenxa yami na? Ngiqinisile, ngiqinisile ngithi kuwe: Iqhude alizukukhala, ungakangiphiki kathathu.”
					</seg>
				</div>
				<div id="b.JOH.14" type="chapter">
					<seg id="b.JOH.14.1" type="verse">
						“Inhliziyo yenu mayingakhathazeki. Kholwani nguNkulunkulu, nikholwe nayimi.
					</seg>
					<seg id="b.JOH.14.2" type="verse">
						Ekhaya likaBaba kukhona izindlu eziningi; uma bekungenjalo, bengiyakunitshela ukuthi ngiya ukunilungisela indawo.
					</seg>
					<seg id="b.JOH.14.3" type="verse">
						Nanxa ngiya nginilungisela indawo, ngobuye ngize, nginibuyisele kimi ukuba lapho ngikhona nibe khona nani.
					</seg>
					<seg id="b.JOH.14.4" type="verse">
						Nalapho ngiya khona niyayazi indlela.”
					</seg>
					<seg id="b.JOH.14.5" type="verse">
						UTomase wathi kuye: “Nkosi, asazi lapho uya khona; siyazi kanjani indlela na?”
					</seg>
					<seg id="b.JOH.14.6" type="verse">
						UJesu wathi kuye: “Mina ngiyindlela, neqiniso, nokuphila; akakho oza kuBaba ngaphandle kwami.
					</seg>
					<seg id="b.JOH.14.7" type="verse">
						Uma beningazi mina, beniyakumazi noBaba; kusukela manje niyamazi, nimbonile.”
					</seg>
					<seg id="b.JOH.14.8" type="verse">
						UFiliphu wathi kuye: “Nkosi, sikhombise uYihlo, kusanele.”
					</seg>
					<seg id="b.JOH.14.9" type="verse">
						UJesu wathi kuye: “Isikhathi esingaka nginani, awukangazi, Filiphu, na? Ongibonile mina ubonile uBaba; usho kanjani ukuthi: ‘Sikhombise uYihlo,’ na?
					</seg>
					<seg id="b.JOH.14.10" type="verse">
						Awukholwa ukuthi ngikuBaba, noBaba ukimi, na? Amazwi engiwakhulumayo mina kini angiwakhulumi ngokwami; kepha uBaba ohlezi kimi wenza imisebenzi yakhe.
					</seg>
					<seg id="b.JOH.14.11" type="verse">
						Kholwani yimi ukuthi ngikuBaba, noBaba ukimi; uma kungenjalo, kholwani ngenxa yale misebenzi.
					</seg>
					<seg id="b.JOH.14.12" type="verse">
						Ngiqinisile, ngiqinisile ngithi kini: Okholwa yimi, imisebenzi engiyenzayo mina naye uyakuyenza, nemikhulu kunale uyakuyenza; ngokuba mina ngiya kuBaba.
					</seg>
					<seg id="b.JOH.14.13" type="verse">
						Noma yini eniyakukucela egameni lami ngiyakukwenza ukuba uBaba akhazimuliswe eNdodaneni.
					</seg>
					<seg id="b.JOH.14.14" type="verse">
						Uma nicela utho kimi egameni lami, ngolwenza.
					</seg>
					<seg id="b.JOH.14.15" type="verse">
						“Uma ningithanda, niyakugcina imiyalo yami.
					</seg>
					<seg id="b.JOH.14.16" type="verse">
						Ngiyakucela kuBaba aniphe omunye uMduduzi wokuba ahlale kini phakade,
					</seg>
					<seg id="b.JOH.14.17" type="verse">
						uMoya weqiniso, izwe elingemamukele, ngokuba lingamboni, lingamazi; nina niyamazi yena, ngokuba uhlala nani, uyakuba kini.
					</seg>
					<seg id="b.JOH.14.18" type="verse">
						Angiyikunishiya niyizintandane; ngiyeza kini.
					</seg>
					<seg id="b.JOH.14.19" type="verse">
						Kuseyisikhashana izwe lingasangiboni, kepha niyangibona nina, ngokuba ngiphila mina, nani nizakuphila.
					</seg>
					<seg id="b.JOH.14.20" type="verse">
						Ngalolo suku niyakukwazi nina ukuba ngikuBaba, nani nikimi, nami ngikini.
					</seg>
					<seg id="b.JOH.14.21" type="verse">
						Onemiyalo yami ayigcine, nguyena ongithandayo; ongithandayo uyakuthandwa nguBaba, nami ngiyakumthanda, ngizibonakalise kuye.”
					</seg>
					<seg id="b.JOH.14.22" type="verse">
						UJuda, ongesiye u-Iskariyothe, wathi kuye: “Nkosi, kwenziwa yini ukuba uyakuzibonakalisa kithina, ungazibonakalisi kulo izwe, na?”
					</seg>
					<seg id="b.JOH.14.23" type="verse">
						UJesu waphendula, wathi kuye: “Uma umuntu engithanda, uyakugcina izwi lami; uBaba uyakumthanda; siyakuza kuye, sihlale naye.
					</seg>
					<seg id="b.JOH.14.24" type="verse">
						Ongangithandiyo kagcini amazwi ami, nezwi enilizwayo akusilo elami kepha ngelikaBaba ongithumileyo.
					</seg>
					<seg id="b.JOH.14.25" type="verse">
						“Ngikhulume lokho kini ngisahlezi nani.
					</seg>
					<seg id="b.JOH.14.26" type="verse">
						Kepha uMduduzi, uMoya oNgcwele, uBaba ayakumthumela egameni lami uyakunifundisa konke, anikhumbuze konke enginitshele khona.
					</seg>
					<seg id="b.JOH.14.27" type="verse">
						Ukuthula ngikushiya kinina, ukuthula kwami nginipha khona. Akunjengokupha kwezwe ukunipha kwami. Inhliziyo yenu mayingakhathazeki, ingesabi.
					</seg>
					<seg id="b.JOH.14.28" type="verse">
						“Nizwile ukuthi nganitshela ngathi: Ngiyamuka, kepha ngiyabuyela kini. Uma beningithanda, beniyakujabula, ngokuba ngiya kuBaba, lokhu uBaba mkhulu kunami.
					</seg>
					<seg id="b.JOH.14.29" type="verse">
						Manje senginitshelile kungakenzeki, ukuze nikholwe, nxa sekwenzekile.
					</seg>
					<seg id="b.JOH.14.30" type="verse">
						Angisayikukhuluma okuningi nani, ngokuba uyeza umbusi wezwe, kepha akanalutho kimi,
					</seg>
					<seg id="b.JOH.14.31" type="verse">
						kodwa kungukuba izwe lazi ukuthi ngiyamthanda uBaba nokuthi ngenza njengokuba uBaba engiyalile. “Sukumani simuke lapha.
					</seg>
				</div>
				<div id="b.JOH.15" type="chapter">
					<seg id="b.JOH.15.1" type="verse">
						“Mina ngingumvini owonawona, uBaba ungumlimi.
					</seg>
					<seg id="b.JOH.15.2" type="verse">
						Yilelo nalelo gatsha elikimi, elingatheli izithelo, uyalisusa. Yilelo nalelo elithela izithelo uyalihlunga ukuba lithele kakhulu.
					</seg>
					<seg id="b.JOH.15.3" type="verse">
						Nina senihlanzekile ngezwi engilikhulume kinina.
					</seg>
					<seg id="b.JOH.15.4" type="verse">
						Hlalani kimi, nami kini. Njengalokhu igatsha lingethele izithelo ngokwalo, kuphela uma lihlala emvinini, kunjalo nani, kuphela uma nihlala kimi.
					</seg>
					<seg id="b.JOH.15.5" type="verse">
						“Mina ngingumvini, nina ningamagatsha; ohlala kimi, nami kuye, lowo uthela izithelo eziningi; ngokuba ngaphandle kwami ningenze lutho.
					</seg>
					<seg id="b.JOH.15.6" type="verse">
						Uma umuntu engahlali kimi, ulahlwa ngaphandle njengegatsha, abune; bawabuthe, bawaphonse emlilweni, ashe.
					</seg>
					<seg id="b.JOH.15.7" type="verse">
						Uma nihlala kimi, namazwi ami ehlala kini, niyakucela enikuthandayo, nikwenzelwe.
					</seg>
					<seg id="b.JOH.15.8" type="verse">
						UBaba uyakhazimuliswa ngalokhu ukuba nithele izithelo eziningi, nibe ngabafundi bami.
					</seg>
					<seg id="b.JOH.15.9" type="verse">
						“Njengalokho uBaba engithandile, nami nginithandile; hlalani othandweni lwami.
					</seg>
					<seg id="b.JOH.15.10" type="verse">
						Uma nigcina imiyalo yami, niyakuhlala othandweni lwami, njengalokho mina ngigcinile imiyalo kaBaba ngihlala othandweni lwakhe.
					</seg>
					<seg id="b.JOH.15.11" type="verse">
						Nginitshelile lokho ukuba ukuthokoza kwami kube kini, nokuthokoza kwenu kugcwale.
					</seg>
					<seg id="b.JOH.15.12" type="verse">
						“Yilo umyalo wami wokuba nithandane, njengalokho nginithandile.
					</seg>
					<seg id="b.JOH.15.13" type="verse">
						Akakho onothando olukhulu kunalolo lokuba adele ukuphila kwakhe ngenxa yabahlobo bakhe.
					</seg>
					<seg id="b.JOH.15.14" type="verse">
						Ningabahlobo bami, uma nenza lokhu enginiyala ngakho.
					</seg>
					<seg id="b.JOH.15.15" type="verse">
						Angisasho ukuthi niyizinceku, ngokuba inceku ayikwazi ukuthi inkosi yayo yenzani, kepha ngithe ningabahlobo nina, ngokuba konke engikuzwile kuBaba nginazisile khona.
					</seg>
					<seg id="b.JOH.15.16" type="verse">
						Aningikhethanga nina, kodwa mina nginikhethile nina, nganibeka ukuba niphume, nithele izithelo, nezithelo zenu zihlale ukuba noma yini eniyakukucela kuBaba egameni lami aninike khona.
					</seg>
					<seg id="b.JOH.15.17" type="verse">
						Nginiyala ngalezo zinto, ukuze nithandane.
					</seg>
					<seg id="b.JOH.15.18" type="verse">
						“Uma izwe linizonda, niyazi ukuthi langizonda mina ngaphambi kwenu.
					</seg>
					<seg id="b.JOH.15.19" type="verse">
						Uma beningabezwe, izwe belizakuthanda okwalo, kepha lokhu ningesibo abezwe kodwa nganikhetha mina ezweni, kungalokho izwe linizonda.
					</seg>
					<seg id="b.JOH.15.20" type="verse">
						Khumbulani izwi enganitshela lona mina lokuthi: ‘Inceku ayinkulu kunenkosi yayo.’ Uma bengizingele mina, nani bayakunizingela; uma begcina izwi lami, nelenu bayakuligcina.
					</seg>
					<seg id="b.JOH.15.21" type="verse">
						Kepha konke lokho bayakukwenza kini ngenxa yegama lami, ngokuba bengamazi ongithumileyo.
					</seg>
					<seg id="b.JOH.15.22" type="verse">
						Uma bengingafikile, ngakhuluma kubo, ngabe abanasono; kepha kalokhu kabanazaba ngesono sabo.
					</seg>
					<seg id="b.JOH.15.23" type="verse">
						Ozonda mina uzonda noBaba.
					</seg>
					<seg id="b.JOH.15.24" type="verse">
						Uma bengingenzanga phakathi kwabo imisebenzi engenziwanga ngomunye, ngabe abanasono, kepha kalokhu babonile, bangizonda nami noBaba.
					</seg>
					<seg id="b.JOH.15.25" type="verse">
						Kodwa kunjalo ukuba kugcwaliseke izwi elilotshiweyo emthethweni wakubo lokuthi: ‘Bangizonda ngeze.’
					</seg>
					<seg id="b.JOH.15.26" type="verse">
						“Nxa esefikile uMduduzi engiyakumthumela kini evela kuBaba, uMoya weqiniso, ophuma kuBaba, nguyena oyakufakaza ngami.
					</seg>
					<seg id="b.JOH.15.27" type="verse">
						Nani niyafakaza, ngokuba beninami kwasekuqaleni.
					</seg>
				</div>
				<div id="b.JOH.16" type="chapter">
					<seg id="b.JOH.16.1" type="verse">
						“Lokho ngikukhulume kini ukuba ningakhubeki.
					</seg>
					<seg id="b.JOH.16.2" type="verse">
						Bayakunikhipha emasinagogeni, yebo, siyeza isikhathi sokuba lowo onibulalayo uyakuthi ukhonza uNkulunkulu.
					</seg>
					<seg id="b.JOH.16.3" type="verse">
						Lokhu-ke bayakukwenza ngokuba bengamazanga uBaba nami;
					</seg>
					<seg id="b.JOH.16.4" type="verse">
						kepha lokho ngikukhulume kini, ukuze kuthi, nxa kufika leso sikhathi, nikhumbule ukuthi nganitshela khona; anginitshelanga lokho kwasekuqaleni, ngokuba benginani.
					</seg>
					<seg id="b.JOH.16.5" type="verse">
						“Manje ngiyamuka, ngiya kongithumileyo; akakho kinina ongibuza ukuthi: ‘Uya ngaphi na?’
					</seg>
					<seg id="b.JOH.16.6" type="verse">
						Kepha ngokuba ngikhulume lokho kini, inhliziyo yenu igcwele usizi.
					</seg>
					<seg id="b.JOH.16.7" type="verse">
						Kodwa mina nginitshela iqiniso lokuthi kunilungele ukuba ngimuke; ngokuba uma ngingamuki, uMduduzi kayikuza kini; kepha uma ngimuka, ngiyakumthumela kini.
					</seg>
					<seg id="b.JOH.16.8" type="verse">
						Lapho esefikile yena, uyakuqondisa izwe ngesono, nangokulunga, nangokwahlulela:
					</seg>
					<seg id="b.JOH.16.9" type="verse">
						ngesono, ngokuba bengakholwa yimi;
					</seg>
					<seg id="b.JOH.16.10" type="verse">
						ngokulunga, ngokuba ngiya kuBaba, ningabe nisangibona;
					</seg>
					<seg id="b.JOH.16.11" type="verse">
						ngokwahlulela, ngokuba umbusi waleli zwe wahlulelwe.
					</seg>
					<seg id="b.JOH.16.12" type="verse">
						“Ngise nokuningi okokunitshela, kodwa ningekuthwale manje.
					</seg>
					<seg id="b.JOH.16.13" type="verse">
						Kepha nxa esefikile yena, uMoya weqiniso, uzakuniholela kulo lonke iqiniso; ngokuba akayikukhuluma ngokwakhe, kodwa lokho akuzwayo uyakukukhuluma, anibikele okuzayo.
					</seg>
					<seg id="b.JOH.16.14" type="verse">
						Uyakungikhazimulisa, ngokuba uyakuthatha kokwami anibikele khona.
					</seg>
					<seg id="b.JOH.16.15" type="verse">
						Konke uBaba anakho kungokwami; ngalokho-ke ngithe uyakuthatha kokwami, anibikele.
					</seg>
					<seg id="b.JOH.16.16" type="verse">
						“Kusezakuba yisikhashana ningabe nisangibona, kubuye kube yisikhashana ningibone, ngokuba ngiya kuBaba.”
					</seg>
					<seg id="b.JOH.16.17" type="verse">
						Ngakho abanye kubo abafundi bakhe base bekhuluma bodwa, bethi: “Kuyini lokho akushoyo kithi ukuthi: ‘Kusezakuba yisikhashana ningabe nisangibona, kubuye kube yisikhashana ningibone,’ nokuthi: ‘Ngokuba ngiya kuBaba,’ na?”
					</seg>
					<seg id="b.JOH.16.18" type="verse">
						Bathi: “Kuyini lokho akushoyo ukuthi: ‘Yisikhashana,’ na? Asazi ukuba uthini.”
					</seg>
					<seg id="b.JOH.16.19" type="verse">
						UJesu wazi ukuthi bebethanda ukumbuza, wathi kubo: “Niyabuzana ngalokho engikushiloyo ukuthi: ‘Kusezakuba yisikhashana ningabe nisangibona kubuye kube yisikhashana ningibone,’ na?
					</seg>
					<seg id="b.JOH.16.20" type="verse">
						Ngiqinisile, ngiqinisile ngithi kini: Niyakukhala nilile nina, kepha izwe liyakujabula; niyakuba lusizi nina, kepha usizi lwenu luyakuphendulwa lube ngukuthokoza.
					</seg>
					<seg id="b.JOH.16.21" type="verse">
						Owesifazane, nxa esabeletha, ulusizi, ngokuba sifikile isikhathi sakhe; kepha nxa esembelethile umntwana, akabe esakhumbula ubuhlungu ngenxa yentokozo yokuba kuzelwe umuntu ezweni.
					</seg>
					<seg id="b.JOH.16.22" type="verse">
						Nani-ke nilusizi manje, kepha ngiyakubuye nginibone, inhliziyo yenu ithokoze; intokozo yenu akakho onganamuka yona.
					</seg>
					<seg id="b.JOH.16.23" type="verse">
						Ngalolo suku aniyikubuza lutho kimi. Ngiqinisile, ngiqinisile ngithi kini: Lokhu eniyakukucela kuBaba egameni lami uyakuninika khona.
					</seg>
					<seg id="b.JOH.16.24" type="verse">
						Kuze kube kalokhu anicelanga lutho egameni lami. Celani, niyakwamukeliswa ukuba intokozo yenu igcwale.
					</seg>
					<seg id="b.JOH.16.25" type="verse">
						“Ngikhulume lokho kini ngemifanekiso; isikhathi siyeza, lapho ngingasayikukhuluma ngemifanekiso; kodwa ngiyakunitshela ngoBaba ngokusobala.
					</seg>
					<seg id="b.JOH.16.26" type="verse">
						Ngalelo langa niyakucela egameni lami; angisho kini ukuthi ngiyakunicelela mina kuBaba;
					</seg>
					<seg id="b.JOH.16.27" type="verse">
						ngokuba uBaba uqobo uyanithanda, ngokuba ningithandile nina, nakholwa ukuthi mina ngavela kuNkulunkulu.
					</seg>
					<seg id="b.JOH.16.28" type="verse">
						Ngavela kuBaba, ngeza ezweni; ngiyalishiya futhi izwe, ngibuyela kuBaba.”
					</seg>
					<seg id="b.JOH.16.29" type="verse">
						Abafundi bakhe bathi kuye: “Bheka, manje usukhuluma ngokusobala, awusakhulumi mfanekiso.
					</seg>
					<seg id="b.JOH.16.30" type="verse">
						Kalokhu siyazi ukuthi wazi konke, awudingi ukuba umuntu akubuze; ngalokho siyakholwa ukuba wavela kuNkulunkulu.”
					</seg>
					<seg id="b.JOH.16.31" type="verse">
						UJesu waphendula wathi: “Seniyakholwa manje na?
					</seg>
					<seg id="b.JOH.16.32" type="verse">
						Bhekani, isikhathi siyeza, yebo, sesifikile sokuba nihlakazeke, yilowo nalowo aye kokwakhe, ningishiye ngingedwa; nokho angingedwa, lokhu uBaba unami.
					</seg>
					<seg id="b.JOH.16.33" type="verse">
						“Lokho ngikukhulume kini ukuba nibe nokuthula kimi. Ezweni niyakuba lusizi, kepha yimani isibindi, mina ngilinqobile izwe.”
					</seg>
				</div>
				<div id="b.JOH.17" type="chapter">
					<seg id="b.JOH.17.1" type="verse">
						UJesu wakhuluma lokho; wayesephakamisela amehlo akhe ezulwini, wathi: “Baba, isikhathi sifikile; khazimulisa iNdodana yakho, ukuze iNdodana ikukhazimulise wena,
					</seg>
					<seg id="b.JOH.17.2" type="verse">
						njengalokho uyiphile amandla phezu kwenyama yonke ukuba bonke oyiphe bona ibaphe ukuphila okuphakade.
					</seg>
					<seg id="b.JOH.17.3" type="verse">
						Ukuphila okuphakade yilokhu ukuba bazi wena Nkulunkulu wedwa oqinisileyo, nomthumileyo, uJesu Kristu.
					</seg>
					<seg id="b.JOH.17.4" type="verse">
						Ngikukhazimulisile emhlabeni, ngifeze umsebenzi ongiphe wona ukuba ngiwenze.
					</seg>
					<seg id="b.JOH.17.5" type="verse">
						Manje-ke ngikhazimulise wena Baba, kuwe uqobo, ngenkazimulo ebenginayo ngikuwe, izwe lingakabikho.
					</seg>
					<seg id="b.JOH.17.6" type="verse">
						“Ngibonakalisile igama lakho kubantu ongiphe bona kwabasezweni; babengabakho, wangipha bona; baligcinile izwi lakho.
					</seg>
					<seg id="b.JOH.17.7" type="verse">
						Sebazi ukuthi konke ongiphe khona kuvela kuwe.
					</seg>
					<seg id="b.JOH.17.8" type="verse">
						Ngokuba amazwi ongiphe wona ngibaphile wona, bawamukela, bazi isibili ukuthi ngavela kuwe, bakholwa ukuthi wangithuma wena.
					</seg>
					<seg id="b.JOH.17.9" type="verse">
						Ngiyabakhulekela bona; angikhulekeli izwe kepha labo ongiphe bona, ngokuba bengabakho.
					</seg>
					<seg id="b.JOH.17.10" type="verse">
						Konke okwami kungokwakho, nokwakho kungokwami; ngikhazimulisiwe kubona.
					</seg>
					<seg id="b.JOH.17.11" type="verse">
						Angisekho ezweni mina, basezweni bona, mina ngiza kuwe. Baba ongcwele, bagcine egameni lakho labo ongiphe bona, ukuze babe munye njengathi.
					</seg>
					<seg id="b.JOH.17.12" type="verse">
						Lapho ngise nabo ezweni, ngabagcina egameni lakho labo ongiphe bona, ngabalonda; akakho kubo owalahleka, kuphela indodana yokulahlwa, ukuba kugcwaliseke umbhalo.
					</seg>
					<seg id="b.JOH.17.13" type="verse">
						“Sengiza kuwe kalokhu; ngikhuluma lokhu ezweni ukuba babe nokuthokoza kwami, kugcwale kubo.
					</seg>
					<seg id="b.JOH.17.14" type="verse">
						Mina ngibanikile izwi lakho; izwe labazonda, ngokuba bengesibo abezwe, njengalokhu nami angisiye owezwe.
					</seg>
					<seg id="b.JOH.17.15" type="verse">
						Angiceli ukuba ubasuse ezweni; kepha ngicela ukuba ubalonde kokubi.
					</seg>
					<seg id="b.JOH.17.16" type="verse">
						Abasibo abezwe, njengalokhu nami angisiye owezwe.
					</seg>
					<seg id="b.JOH.17.17" type="verse">
						Bangcwelise ngeqiniso, izwi lakho liyiqiniso.
					</seg>
					<seg id="b.JOH.17.18" type="verse">
						Njengalokho wangithumela ezweni, nami ngibathumela ezweni.
					</seg>
					<seg id="b.JOH.17.19" type="verse">
						Ngiyazingcwelisa ngenxa yabo ukuba bangcweliswe nabo ngeqiniso.
					</seg>
					<seg id="b.JOH.17.20" type="verse">
						“Angiceleli laba bodwa kepha nalabo abakholwa yimi ngezwi labo
					</seg>
					<seg id="b.JOH.17.21" type="verse">
						ukuba bonke babe munye, njengalokhu wena Baba ukimi, nami ngikuwe, ukuba nabo babe kithina, ukuze izwe likholwe ukuthi wena ungithumile.
					</seg>
					<seg id="b.JOH.17.22" type="verse">
						Nenkazimulo ongiphe yona ngiyiphile bona, ukuze babe munye, njengalokhu thina simunye,
					</seg>
					<seg id="b.JOH.17.23" type="verse">
						mina kubona, nawe kimina, ukuba bapheleliswe ebunyeni, ukuze izwe lazi ukuba wena ungithumile, wabathanda, njengalokho ungithandile.
					</seg>
					<seg id="b.JOH.17.24" type="verse">
						“Baba, ngithanda ukuba labo ongiphe bona nabo babe khona nami lapha ngikhona, ukuze babone inkazimulo yami ongiphe yona; ngokuba wangithanda, kungakasekelwa izwe.
					</seg>
					<seg id="b.JOH.17.25" type="verse">
						“Baba olungileyo, izwe kalikwazanga, kepha mina ngikwazile, nalaba bazile ukuthi ungithumile.
					</seg>
					<seg id="b.JOH.17.26" type="verse">
						Ngibazisile igama lakho, ngizakubazisa lona ukuba uthando ongithande ngalo lube kubo, nami ngibe kubo.”
					</seg>
				</div>
				<div id="b.JOH.18" type="chapter">
					<seg id="b.JOH.18.1" type="verse">
						UJesu esekhulume lawo mazwi waphuma kanye nabafundi bakhe, waya phesheya komfudlana iKedroni, lapho kwakukhona insimu angena kuyo yena nabafundi bakhe.
					</seg>
					<seg id="b.JOH.18.2" type="verse">
						NoJuda owamkhaphelayo wayeyazi leyo ndawo, ngokuba uJesu wayevama ukuhlangana khona nabafundi bakhe.
					</seg>
					<seg id="b.JOH.18.3" type="verse">
						Khona uJuda, esethole isigaba samabutho nezikhonzi kubapristi abakhulu nabaFarisi, waya lapho, benezihlanti nezibani nezikhali.
					</seg>
					<seg id="b.JOH.18.4" type="verse">
						Khona uJesu ekwazi konke okuyakumehlela waphuma, wathi kubo: “Nifuna ubani na?”
					</seg>
					<seg id="b.JOH.18.5" type="verse">
						Bamphendula bathi: “UJesu waseNazaretha.” UJesu wathi kubo: “Yimina.” UJuda omkhaphelayo wayemi nabo.
					</seg>
					<seg id="b.JOH.18.6" type="verse">
						Kuthe-ke ukuba athi kubo: “Yimina,” bahlehla nyovane, bawa phansi.
					</seg>
					<seg id="b.JOH.18.7" type="verse">
						Waphinda wababuza wathi: “Nifuna ubani na?” Bathi: “UJesu waseNazaretha.”
					</seg>
					<seg id="b.JOH.18.8" type="verse">
						UJesu waphendula wathi: “Nginitshelile ukuthi yimina; uma-ke nifuna mina, bayekeni laba, bahambe,”
					</seg>
					<seg id="b.JOH.18.9" type="verse">
						ukuba ligcwaliseke izwi alishiloyo lokuthi: “Kulabo ongiphe bona angilahlekelwanga namunye.”
					</seg>
					<seg id="b.JOH.18.10" type="verse">
						USimoni Petru enenkemba wayihosha, wayigenca inceku yompristi omkhulu, wayinquma indlebe yokunene. Igama lenceku lalinguMalkusi.
					</seg>
					<seg id="b.JOH.18.11" type="verse">
						Khona uJesu wathi kuPetru: “Faka inkemba emgodleni wayo; angiyikusiphuza kanti isitsha anginike sona uBaba na?”
					</seg>
					<seg id="b.JOH.18.12" type="verse">
						Njalo-ke isigaba nenduna yenkulungwane nezikhonzi zabaJuda bambamba uJesu, bambopha;
					</seg>
					<seg id="b.JOH.18.13" type="verse">
						baqala bamyisa ku-Anase, ngokuba engumukhwe kaKayafase obengumpristi omkhulu walowo mnyaka.
					</seg>
					<seg id="b.JOH.18.14" type="verse">
						UKayafase kambe nguye owaluleka abaJuda ngokuthi kubalungele ukuba kufe umumtu abe munye ngenxa yesizwe.
					</seg>
					<seg id="b.JOH.18.15" type="verse">
						USimoni Petru walandela uJesu nomunye umfundi. Lowo mfundi wayaziwa ngumpristi omkhulu, wangena noJesu egcekeni lompristi omkhulu;
					</seg>
					<seg id="b.JOH.18.16" type="verse">
						kepha uPetru wayemi ngaphandle emnyango. Waphuma-ke lowo mfundi omunye owaziwa ngumpristi omkhulu, wakhuluma nomlindikazi womnyango, wamngenisa uPetru.
					</seg>
					<seg id="b.JOH.18.17" type="verse">
						Intombazana elinda emnyango yayisithi kuPetru: “Imbala nawe awusiye owabafundi balowo muntu na?” Wathi yena: “Angisiye.”
					</seg>
					<seg id="b.JOH.18.18" type="verse">
						Kwakumi khona izinceku nezikhonzi zibasile umlilo wamalahle, ngokuba kwakumakhaza, zotha; noPetru wayenazo otha.
					</seg>
					<seg id="b.JOH.18.19" type="verse">
						Kepha umpristi omkhulu wabuza uJesu ngabafundi bakhe nangemfundiso yakhe.
					</seg>
					<seg id="b.JOH.18.20" type="verse">
						UJesu wamphendula wathi: “Ngikhulumile obala ezweni. Ngezikhathi zonke bengifundisa esinagogeni nasethempelini, lapho abaJuda bonke bebuthana khona, angikhulumanga lutho ngasese.
					</seg>
					<seg id="b.JOH.18.21" type="verse">
						Ubuzelani kimi na? Buza kulabo abezwile lokho engakukhuluma kubo; bheka, bona bayakwazi engakushoyo.”
					</seg>
					<seg id="b.JOH.18.22" type="verse">
						Esasho lokho, esinye isikhonzi esasimi khona sammukula uJesu, sathi: “Uphendula umpristi omkhulu kanjalo na?”
					</seg>
					<seg id="b.JOH.18.23" type="verse">
						UJesu wasiphendula wathi: “Uma ngikhulume kabi, fakaza ngalobo bubi; kodwa uma kukuhle, ungishayelani na?”
					</seg>
					<seg id="b.JOH.18.24" type="verse">
						U-Anase wamthumela eboshiwe kuKayafase umpristi omkhulu.
					</seg>
					<seg id="b.JOH.18.25" type="verse">
						Kepha uSimoni Petru wayemi otha. Bathi-ke kuye: “Imbala nawe awusiye owabafundi bakhe na?” Waphika yena, wathi: “Angisiye.”
					</seg>
					<seg id="b.JOH.18.26" type="verse">
						Enye yezinceku zompristi omkhulu, eyisihlobo salowo ondlebe yaso uPetru abeyinqumile, yathi: “Angikubonanga yini mina ensimini unaye na?”
					</seg>
					<seg id="b.JOH.18.27" type="verse">
						Wabuye waphika uPetru; masinyane lakhala iqhude.
					</seg>
					<seg id="b.JOH.18.28" type="verse">
						Base bekhipha uJesu kuKayafase, bemyisa endlini yokwahlulela; kwakusekuseni. Kepha bona kabangenanga enqabeni ukuba bangangcoli kodwa babe nokudla iphasika.
					</seg>
					<seg id="b.JOH.18.29" type="verse">
						Khona uPilatu waphumela kubo, wathi: “Nimthwesa cala lini lo muntu na?”
					</seg>
					<seg id="b.JOH.18.30" type="verse">
						Baphendula, bathi kuye: “Uma lona ebengesiye owenza okubi, nga singamlethanga kuwe.”
					</seg>
					<seg id="b.JOH.18.31" type="verse">
						Khona uPilatu wathi kubo: “Mthatheni nina, nimahlulele ngomthetho wakini.” Bathi kuye abaJuda: “Asivunyelwe ukubulala umuntu,”
					</seg>
					<seg id="b.JOH.18.32" type="verse">
						ukuba kugcwaliseke izwi likaJesu alishilo lapha ebonisa ukuthi uyakufa ngokufa okunjani.
					</seg>
					<seg id="b.JOH.18.33" type="verse">
						UPilatu wabuye wangena enqabeni, wabiza uJesu, wathi kuye: “Wena uyinkosi yabaJuda na?”
					</seg>
					<seg id="b.JOH.18.34" type="verse">
						UJesu waphendula wathi: “Uzisholo lokhu wena, noma kusho abanye kuwe ngami na?”
					</seg>
					<seg id="b.JOH.18.35" type="verse">
						UPilatu waphendula wathi: “Kanti ngingumJuda yini mina na? Isizwe sakini nabapristi abakhulu bakunikezele kimi; wenzeni na?”
					</seg>
					<seg id="b.JOH.18.36" type="verse">
						UJesu waphendula wathi: “Umbuso wami awusiwo owaleli zwe. Uma umbuso wami ubungowaleli zwe, izikhonzi zami zaziyakulwa ukuba nginganikezelwa kubaJuda. Kepha kalokhu umbuso wami awusiwo owalapha.”
					</seg>
					<seg id="b.JOH.18.37" type="verse">
						Wayesethi uPilatu kuye: “Kanti nokho uyinkosi na?” UJesu waphendula wathi: “Usho khona. Ngiyinkosi; ngizalelwe lokho, ngafikela lokho ezweni ukuba ngifakazele iqiniso. Bonke abeqiniso bayalizwa izwi lami.”
					</seg>
					<seg id="b.JOH.18.38" type="verse">
						Wathi uPilatu kuye: “Iqiniso liyini na?” Eseshilo lokho wabuye waphumela kubaJuda, wathi kubo: “Angifumani cala kuye.
					</seg>
					<seg id="b.JOH.18.39" type="verse">
						Kepha ninesiko lokuba nginikhululele omunye ngePhasika; ngakho niyathanda ukuba nginikhululele inkosi yabaJuda na?”
					</seg>
					<seg id="b.JOH.18.40" type="verse">
						Khona babuye bamemeza bonke, bathi: “Qha lona, kodwa uBaraba.” Kepha uBaraba wayengumphangi.
					</seg>
				</div>
				<div id="b.JOH.19" type="chapter">
					<seg id="b.JOH.19.1" type="verse">
						UPilatu wayesemthatha uJesu, wamshaya.
					</seg>
					<seg id="b.JOH.19.2" type="verse">
						Amabutho aluka umqhele wameva awufaka ekhanda lakhe, amembathisa ingubo ebubende;
					</seg>
					<seg id="b.JOH.19.3" type="verse">
						aya kuye, athi: “Bayede, nkosi yabaJuda!” Ammukula.
					</seg>
					<seg id="b.JOH.19.4" type="verse">
						UPilatu wabuye waphuma, wathi kubo: “Bhekani, ngimkhiphela kini, ukuze nazi ukuba angifumani cala kuye.”
					</seg>
					<seg id="b.JOH.19.5" type="verse">
						Wayesephuma uJesu ethwele umqhele wameva nengubo ebubende. Wathi kubo uPilatu: “Bhekani lo muntu!”
					</seg>
					<seg id="b.JOH.19.6" type="verse">
						Bathi bembona abapristi abakhulu nezikhonzi, bamemeza bathi: “Mbethele, mbethele esiphambanweni!” UPilatu wathi kubo: “Mthatheni nina, nimbethele esiphambanweni, ngokuba angifumani cala kuye.”
					</seg>
					<seg id="b.JOH.19.7" type="verse">
						Kepha abaJuda bamphendula bathi: “Sinomthetho thina; ngalo mthetho ufanele ukufa, ngokuba ezenzile iNdodana kaNkulunkulu.”
					</seg>
					<seg id="b.JOH.19.8" type="verse">
						Kuthe uPilatu ezwa lelo zwi, kwayikhona esaba kakhulu,
					</seg>
					<seg id="b.JOH.19.9" type="verse">
						wabuye wangena enqabeni, wathi kuJesu: “Ungowaphi wena na?” Kepha uJesu kamphendulanga.
					</seg>
					<seg id="b.JOH.19.10" type="verse">
						Khona wathi uPilatu kuye: “Awukhulumi kimi na? Awazi ukuthi nginamandla okukukhulula, nginamandla futhi okukubethela esiphambanweni na?”
					</seg>
					<seg id="b.JOH.19.11" type="verse">
						UJesu waphendula wathi: “Ngabe awunamandla neze phezu kwami, ukuba awuwanikwanga ngaphezulu. Ngalokho-ke onginikele kuwe unesono esikhulu.”
					</seg>
					<seg id="b.JOH.19.12" type="verse">
						Ngalokho uPilatu wayefuna ukumkhulula. Kepha abaJuda bamemeza bathi: “Uma ukhulula lona, awusiye umhlobo kaKesari; osuka ezenza inkosi, umelene noKesari.”
					</seg>
					<seg id="b.JOH.19.13" type="verse">
						Kuthe uPilatu esezwa lawo mazwi wamkhiphela ngaphandle uJesu; wahlala esihlalweni sokwahlulela endaweni ethiwa eGandaywe ngamatshe kodwa ngesiHeberu iGabatha.
					</seg>
					<seg id="b.JOH.19.14" type="verse">
						Kwakungolokulungisela iPhasika kungathi ihora lesithupha. Wathi kubaJuda: “Bhekani inkosi yenu.”
					</seg>
					<seg id="b.JOH.19.15" type="verse">
						Ngakho bamemeza bathi: “Susa, susa, mbethele esiphambanweni!” Wathi kubo uPilatu: “Ngibethele inkosi yenu na?” Abapristi abakhulu baphendula bathi: “Asinankosi, uKesari kuphela.”
					</seg>
					<seg id="b.JOH.19.16" type="verse">
						Wayesemnikela kubo ukuba abethelwe esiphambanweni. Bamthatha-ke uJesu, bahamba naye.
					</seg>
					<seg id="b.JOH.19.17" type="verse">
						Waphuma ezithwalele isiphambano, waya endaweni ethiwa iNdawo Yekhanda, ethiwa ngesiHeberu iGolgotha.
					</seg>
					<seg id="b.JOH.19.18" type="verse">
						Bambethela khona nabanye ababili kanye naye ngalapha nangalapha, uJesu ephakathi.
					</seg>
					<seg id="b.JOH.19.19" type="verse">
						Kepha uPilatu waloba isaziso, wasibeka esiphambanweni. Kwakulotshiwe ukuthi: UJESU WASENAZARETHA, INKOSI YABAJUDA.
					</seg>
					<seg id="b.JOH.19.20" type="verse">
						Khona abaningi babaJuda bafunda leso saziso; ngokuba indawo leyo, lapho uJesu wabethelwa khona esiphambanweni, yayiseduze nomuzi. Kwakulotshiwe ngesiHeberu, nangesiRoma, nangesiGreki.
					</seg>
					<seg id="b.JOH.19.21" type="verse">
						Base bethi abapristi abakhulu babaJuda kuPilatu: “Ungalobi ukuthi: ‘Inkosi yabaJuda,’ kepha ukuba yena wathi: ‘NgiyiNkosi yabaJuda.’ ”
					</seg>
					<seg id="b.JOH.19.22" type="verse">
						UPilatu waphendula wathi: “Engikulobile ngikulobile.”
					</seg>
					<seg id="b.JOH.19.23" type="verse">
						Kuthe amabutho esembethele uJesu esiphambanweni, athatha izingubo zakhe, azenza izabelo ezine, kwaba yilelo nalelo butho laba nesabelo, neyembe futhi. Kepha iyembe lalingenamthungo, lalukiwe lonke kusukela phezulu.
					</seg>
					<seg id="b.JOH.19.24" type="verse">
						Ngakho-ke akhuluma odwa, athi: “Asingalidabuli, kodwa asilenzele inkatho yokuthi liyakuba ngelikabani,” ukuze kugcwaliseke umbhalo othi: “Babelana izingubo zami, benzelana inkatho ngesambatho sami.” Lokho-ke akwenza amabutho.
					</seg>
					<seg id="b.JOH.19.25" type="verse">
						Kepha kwakumi ngasesiphambanweni sikaJesu unina kanye nodadewabo kanina, uMariya umkaKleyophase, noMariya Magdalena.
					</seg>
					<seg id="b.JOH.19.26" type="verse">
						Kuthe uJesu ebona unina nomfundi amthandayo bemi ngakhona, wathi kunina: “Mame, bheka indodana yakho.”
					</seg>
					<seg id="b.JOH.19.27" type="verse">
						Wayesethi kumfundi: “Bheka unyoko.” Kusukela kuleso sikhathi umfundi lowo wamyisa kwakhe.
					</seg>
					<seg id="b.JOH.19.28" type="verse">
						Emva kwalokho uJesu, ekwazi ukuthi konke sekuphelelisiwe ukuba umbhalo ugcwaliseke, wathi: “Ngomile.”
					</seg>
					<seg id="b.JOH.19.29" type="verse">
						Kwakubekiwe khona isitsha sigcwele uviniga; khona bachoma ilula ligcwele uviniga othini lwehisopi, baliyisa emlonyeni wakhe.
					</seg>
					<seg id="b.JOH.19.30" type="verse">
						Kwathi ukuba uJesu ewamukele uviniga, wathi: “Kufeziwe;” wagebisa ikhanda, wafa.
					</seg>
					<seg id="b.JOH.19.31" type="verse">
						Khona abaJuda, ngokuba kwakungolokulungisela, ukuze izidumbu zingahlali esiphambanweni ngesabatha, ngokuba lolo suku lwesabatha lwalulukhulu, banxusa uPilatu ukuba yaphulwe imilenze yabo, basuswe.
					</seg>
					<seg id="b.JOH.19.32" type="verse">
						Ayeseza-ke amabutho, ayaphula imilenze yowokuqala neyomunye owayebethelwe naye.
					</seg>
					<seg id="b.JOH.19.33" type="verse">
						Esefika kuJesu, ebona ukuthi usefile, kawayaphulanga imilenze yakhe;
					</seg>
					<seg id="b.JOH.19.34" type="verse">
						kodwa elinye lamabutho lamgwaza ohlangothini ngomkhonto, kwaphuma masinyane igazi namanzi.
					</seg>
					<seg id="b.JOH.19.35" type="verse">
						Obonileyo ufakazile, ubufakazi bakhe buqinisile; yena-ke uyazi ukuthi ukhuluma iqiniso, ukuze nikholwe nani.
					</seg>
					<seg id="b.JOH.19.36" type="verse">
						Ngokuba lokho kwenzeka ukuba kugcwaliseke umbhalo othi: “Akuyikwaphulwa thambo lakhe.”
					</seg>
					<seg id="b.JOH.19.37" type="verse">
						Futhi omunye umbhalo uthi: “Bayakumbheka abamgwazileyo.”
					</seg>
					<seg id="b.JOH.19.38" type="verse">
						Emva kwalokho uJosefa wase-Arimatheya, engumfundi kaJesu kepha ekufihla ngokwesaba abaJuda, wacela kuPilatu ukuba asuse isidumbu sikaJesu; uPilatu wavuma-ke. Wayesefika, wasisusa isidumbu sikaJesu.
					</seg>
					<seg id="b.JOH.19.39" type="verse">
						Kweza noNikodemu owafika kuye kuqala ebusuku, waletha ixube lenhlaka nomhlaba kungathi amalitra ayikhulu.
					</seg>
					<seg id="b.JOH.19.40" type="verse">
						Ngakho base besithatha isidumbu sikaJesu, basisonga ngezindwangu zelineni kanye namakha njengesiko labaJuda lokumbela.
					</seg>
					<seg id="b.JOH.19.41" type="verse">
						Khona ngakuleyo ndawo, lapho wayebethelwe khona esiphambanweni, kwakukhona insimu, nasensimini kukhona ithuna elisha okwakungazange kubekwe muntu kulo.
					</seg>
					<seg id="b.JOH.19.42" type="verse">
						Bambeka lapho-ke uJesu ngenxa yolokulungisela lwabaJuda, ngokuba ithuna laliseduze.
					</seg>
				</div>
				<div id="b.JOH.20" type="chapter">
					<seg id="b.JOH.20.1" type="verse">
						Kwathi ngosuku lokuqala lweviki uMariya Magdalena wafika ethuneni ekuseni kusemnyama, wabona itshe lisusiwe ethuneni.
					</seg>
					<seg id="b.JOH.20.2" type="verse">
						Khona wayesegijima waya kuSimoni Petru nakulowo mfundi omunye uJesu amthandayo, wathi kubo: “Bayisusile iNkosi ethuneni, asazi lapha beyibeke khona.”
					</seg>
					<seg id="b.JOH.20.3" type="verse">
						Ngakho wayesephuma uPetru nomunye umfundi, beza ethuneni.
					</seg>
					<seg id="b.JOH.20.4" type="verse">
						Bagijima bobabili kanyekanye; kepha umfundi omunye wagijima kakhulu kunoPetru, wafika kuqala ethuneni;
					</seg>
					<seg id="b.JOH.20.5" type="verse">
						elunguza wabona izindwangu zelineni zikhona, kepha akangenanga.
					</seg>
					<seg id="b.JOH.20.6" type="verse">
						Khona wafika noSimoni Petru emlandela, wangena ethuneni, wabona izindwangu zelineni zikhona,
					</seg>
					<seg id="b.JOH.20.7" type="verse">
						neduku ebelisekhanda lakhe libekiwe lingekho ezindwangwini zelineni, kepha lisongwe lilodwa kwenye indawo.
					</seg>
					<seg id="b.JOH.20.8" type="verse">
						Khona wayesengena nomfundi omunye ofike kuqala ethuneni, wabona, wakholwa;
					</seg>
					<seg id="b.JOH.20.9" type="verse">
						ngokuba bebengakawuqondi umbhalo wokuthi ubefanele ukuvuka kwabafileyo.
					</seg>
					<seg id="b.JOH.20.10" type="verse">
						Base bemuka abafundi, baphindela kubo.
					</seg>
					<seg id="b.JOH.20.11" type="verse">
						Kepha uMariya wema ethuneni ngaphandle ekhala; esakhala walunguza ethuneni;
					</seg>
					<seg id="b.JOH.20.12" type="verse">
						wabona izingelosi ezimbili zembethe okumhlophe, zihlezi, enye ngasekhanda nenye ngasezinyaweni, lapho isidumbu sikaJesu besilele khona.
					</seg>
					<seg id="b.JOH.20.13" type="verse">
						Zona-ke zathi kuye: “Mame, ukhalelani na?” Wathi kuzo: “Bayithathile iNkosi yami, futhi angazi ukuthi bayibekephi.”
					</seg>
					<seg id="b.JOH.20.14" type="verse">
						Eseshilo lokho waphenduka, wabona uJesu emi, kepha wayengazi ukuthi nguJesu.
					</seg>
					<seg id="b.JOH.20.15" type="verse">
						UJesu wathi kuye: “Mame, ukhalelani na? Ufuna bani na?” Kepha yena ethi ngumphathi wensimu wathi kuye: “Nkosi, uma umsusile, ngitshele ukuthi umbekephi, ngiye ngiyakumthatha mina.”
					</seg>
					<seg id="b.JOH.20.16" type="verse">
						UJesu wathi kuye: “Mariya!” Waphenduka, wathi kuye ngesiHeberu: “Rabuni,” okungukuthi: “Mfundisi.”
					</seg>
					<seg id="b.JOH.20.17" type="verse">
						UJesu wathi kuye: “Ungangithinti, ngokuba angikenyukeli kuBaba. Kepha yana kubazalwane bami, ubatshele ukuthi ngenyukela kuBaba noYihlo, kuNkulunkulu wami noNkulunkulu wenu.”
					</seg>
					<seg id="b.JOH.20.18" type="verse">
						UMariya Magdalena weza wabikela abafundi ukuthi: “Ngiyibonile iNkosi,” nokuthi: “Ishilo lokho kimi.”
					</seg>
					<seg id="b.JOH.20.19" type="verse">
						Kwathi-ke kusihlwa ngalolo suku, olokuqala lweviki, iminyango ivaliwe lapho abafundi bekhona ngokwesaba abaJuda, uJesu wafika wema phakathi kwabo, wathi kubo: “Ukuthula makube kinina.”
					</seg>
					<seg id="b.JOH.20.20" type="verse">
						Eseshilo lokho wabakhombisa izandla nohlangothi lwakhe. Base bethokoza abafundi beyibona iNkosi.
					</seg>
					<seg id="b.JOH.20.21" type="verse">
						Khona uJesu wabuye wathi kubo: “Ukuthula makube kinina. Njengokuba uBaba engithume mina, nami ngiyanithuma nina.”
					</seg>
					<seg id="b.JOH.20.22" type="verse">
						Kwathi ukuba asho njalo, wabaphephetha, wathi kubo: “Yamukelani uMoya oNgcwele.
					</seg>
					<seg id="b.JOH.20.23" type="verse">
						Enibathethelela izono zabo bathethelelwe; nenibabamba ngazo babanjiwe.”
					</seg>
					<seg id="b.JOH.20.24" type="verse">
						Kepha uTomase, omunye kwabayishumi nambili, othiwa uDidimu, wayengekho kubo mhla efika uJesu.
					</seg>
					<seg id="b.JOH.20.25" type="verse">
						Ngakho-ke abanye abafundi bathi kuye: “Siyibonile iNkosi.” Kepha wathi kubo: “Uma ngingaboni ezandleni zayo inxeba lezipikili, ngifake umunwe wami enxebeni lezipikili, ngifake isandla sami ohlangothini lwayo, angisoze ngakholwa.”
					</seg>
					<seg id="b.JOH.20.26" type="verse">
						Emva kwezinsuku eziyisishiyagalombili abafundi bakhe babesendlini futhi, uTomase enabo. UJesu wafika iminyango ivaliwe, wema phakathi kwabo, wathi: “Ukuthula makube kinina.”
					</seg>
					<seg id="b.JOH.20.27" type="verse">
						Wayesethi kuTomase: “Zisa lapha umunwe wakho, ubone izandla zami; zisa isandla sakho, usifake ohlangothini lwami; ungabi ngongakholwayo kodwa okholwayo.”
					</seg>
					<seg id="b.JOH.20.28" type="verse">
						UTomase waphendula, wathi kuye: “Nkosi yami, Nkulunkulu wami!”
					</seg>
					<seg id="b.JOH.20.29" type="verse">
						UJesu wathi kuye: “Ngokuba ungibonile, ukholiwe na? Babusisiwe abakholwa bengabonanga.”
					</seg>
					<seg id="b.JOH.20.30" type="verse">
						Izibonakaliso ezinye eziningi uJesu wazenza phambi kwabafundi bakhe, ezingalotshiwe kule ncwadi.
					</seg>
					<seg id="b.JOH.20.31" type="verse">
						Kodwa lezi zilotshiwe ukuba nikholwe ukuthi uJesu unguKristu, iNdodana kaNkulunkulu, nokuba nikholwe, nibe nokuphila egameni lakhe.
					</seg>
				</div>
				<div id="b.JOH.21" type="chapter">
					<seg id="b.JOH.21.1" type="verse">
						Emva kwalokho uJesu wabuye wazibonakalisa kubafundi ngaselwandle lwaseTiberiya; wazibonakalisa kanje:
					</seg>
					<seg id="b.JOH.21.2" type="verse">
						kwakukhona ndawonye oSimoni Petru, noTomase othiwa uDidimu, noNathanayeli waseKhana laseGalile, nabakaZebedewu, nabanye ababili kubafundi bakhe.
					</seg>
					<seg id="b.JOH.21.3" type="verse">
						USimoni Petru wathi kubo: “Ngiya kodoba.” Bathi kuye: “Nathi sihamba nawe.” Base bephuma, bangena emkhunjini; kepha ngalobo busuku ababambanga lutho.
					</seg>
					<seg id="b.JOH.21.4" type="verse">
						Kuthe sekusa, uJesu wayemi ogwini. Kepha abafundi babengazi ukuthi nguJesu.
					</seg>
					<seg id="b.JOH.21.5" type="verse">
						UJesu wathi-ke kubo: “Bantwana, aninakho ukudla na?” Bamphendula bathi: “Qha.”
					</seg>
					<seg id="b.JOH.21.6" type="verse">
						Wayesethi kubo: “Phonsani inetha ngakwesokunene somkhumbi, nizakuthola.” Base bephonsa, ababe besaba namandla ukulidonsa ngenxa yobuningi bezinhlanzi.
					</seg>
					<seg id="b.JOH.21.7" type="verse">
						Khona lowo mfundi uJesu amthandayo wathi kuPetru: “YiNkosi.” USimoni Petru, ekuzwa ukuthi yiNkosi, wagqoka, ngokuba wayehamba ze, waziphonsa elwandle.
					</seg>
					<seg id="b.JOH.21.8" type="verse">
						Kepha abanye abafundi beza ngesikebhe, ngokuba bebengekude nenhlabathi kepha kungathi izingalo ezingamakhulu amabili, bedonsa inetha linezinhlanzi.
					</seg>
					<seg id="b.JOH.21.9" type="verse">
						Kuthe sebephumele emhlabathini, babona umlilo wamalahle, nezinhlanzi zibekwe kuwo, nesinkwa.
					</seg>
					<seg id="b.JOH.21.10" type="verse">
						UJesu wathi kubo: “Lethani izinhlanzi kwenizibambe manje.”
					</seg>
					<seg id="b.JOH.21.11" type="verse">
						Wasuka uSimoni Petru, walihudulela emhlabathini inetha. Ligcwele izinhlanzi ezinkulu, ziyikhulu namashumi ayisihlanu nantathu; noma zingako, inetha alidabukanga.
					</seg>
					<seg id="b.JOH.21.12" type="verse">
						UJesu wathi kubo: “Wozani nidle.” Kepha akwabakho kubafundi owaba nesibindi sokumbuza ngokuthi: “Ungubani wena na?” Bazi ukuthi yiyo iNkosi.
					</seg>
					<seg id="b.JOH.21.13" type="verse">
						UJesu weza, wathabatha isinkwa, wabapha, nezinhlanzi futhi.
					</seg>
					<seg id="b.JOH.21.14" type="verse">
						Lokho sekungokwesithathu uJesu ebonakaliswa kubafundi, esevukile kwabafileyo.
					</seg>
					<seg id="b.JOH.21.15" type="verse">
						Khona sebedlile uJesu wathi kuSimoni Petru: “Simoni kaJona, uyangithanda kunalaba na?” Wathi kuye: “Yebo, Nkosi, uyazi wena ukuthi ngiyakuthanda.” Wathi kuye: “Yipha amawundlu ami.”
					</seg>
					<seg id="b.JOH.21.16" type="verse">
						Wabuye wathi kuye ngokwesibili: “Simoni kaJona, uyangithanda na?” Wathi kuye: “Yebo, Nkosi, uyazi wena ukuthi ngiyakuthanda.” Wathi kuye: “Yalusa izimvu zami.”
					</seg>
					<seg id="b.JOH.21.17" type="verse">
						Wathi kuye ngokwesithathu: “Simoni kaJona, uyangithanda na?” UPetru wadabuka ngokuba wathi kuye ngokwesithathu: “Uyangithanda na?” Wathi kuye: “Nkosi, wazi konke wena, uyazi ukuthi ngiyakuthanda.” UJesu wathi kuye: “Yipha izimvu zami.
					</seg>
					<seg id="b.JOH.21.18" type="verse">
						Ngiqinisile, ngiqinisile ngithi kuwe: Usemusha wawugqoka, uhambe lapho uthanda khona; kepha nxa usumdala, uyakwelula izandla zakho, omunye akugqokise, akuyise lapho ungathandi khona.
					</seg>
					<seg id="b.JOH.21.19" type="verse">
						Kepha wakusho lokho ekhomba ukufa azakumdumisa uNkulunkulu ngakho.” Eseshilo lokho wathi: “Ngilandele.”
					</seg>
					<seg id="b.JOH.21.20" type="verse">
						UPetru ephenduka wabona umfundi uJesu amthandayo elandela, oyena futhi wayencike esifubeni sakhe ekudleni, nowathi: “Nkosi, ngubani ozakukukhaphela na?”
					</seg>
					<seg id="b.JOH.21.21" type="verse">
						Kuthe uPetru embona lowo, wathi kuJesu: “Nkosi, kepha lona, pho?”
					</seg>
					<seg id="b.JOH.21.22" type="verse">
						UJesu wathi kuye: “Uma ngithanda ukuba ahlale ngize ngifike, kuyini kuwe na? Wena landela mina.”
					</seg>
					<seg id="b.JOH.21.23" type="verse">
						Ngakho-ke leli zwi laphumela kubazalwane lokuthi lowo mfundi akayikufa. Kanti uJesu akashongo ukuthi akayikufa kodwa ukuthi: “Uma ngithanda ukuba ahlale ngize ngifike, kuyini kuwe na?”
					</seg>
					<seg id="b.JOH.21.24" type="verse">
						Nguye lo mfundi ofakaza ngalezi zinto nokulobile lokhu; siyazi ukuthi ubufakazi bakhe buqinisile.
					</seg>
					<seg id="b.JOH.21.25" type="verse">
						Kukhona nezinye izinto eziningi azenza uJesu; uma zilotshiwe zona ngazinye, ngithi nezwe lonke lingezanele izincwadi ezingalotshwa.
					</seg>
				</div>
			</div>
			<div id="b.ACT" type="book">
				<div id="b.ACT.1" type="chapter">
					<seg id="b.ACT.1.1" type="verse">
						Incwadi yokuqala ngayiloba, Theyofilu, ngakho konke uJesu aqala ukukwenza nokukufundisa,
					</seg>
					<seg id="b.ACT.1.2" type="verse">
						kwaze kwaba lusuku akhushulwa ngalo, esebayalile ngoMoya oNgcwele abaphostoli ayebakhethile;
					</seg>
					<seg id="b.ACT.1.3" type="verse">
						waziveza kubo ephilile emva kokuhlupheka kwakhe ngobufakazi obuningi, wabonwa yibo izinsuku ezingamashumi amane ekhuluma ngezombuso kaNkulunkulu;
					</seg>
					<seg id="b.ACT.1.4" type="verse">
						kwathi ehlangene nabo, wabayala ngokuthi: “Ningamuki eJerusalema, kodwa nihlalele isithembiso sikaYise enasizwa ngami.
					</seg>
					<seg id="b.ACT.1.5" type="verse">
						Ngokuba uJohane wayebhapathiza ngamanzi, kepha nina nizakubhapathizwa ngoMoya oNgcwele kungakadluli izinsuku eziningi.”
					</seg>
					<seg id="b.ACT.1.6" type="verse">
						Khona labo ababebuthene bambuza bathi: “Nkosi, usawubuyisela umbuso ku-Israyeli ngalesi sikhathi na?”
					</seg>
					<seg id="b.ACT.1.7" type="verse">
						Wathi kubo: “Akusikho okwenu ukwazi izikhathi noma imizuzu uBaba akumisele ngamandla akhe;
					</seg>
					<seg id="b.ACT.1.8" type="verse">
						kodwa nizakwamukeliswa amandla, uMoya oNgcwele esefikile phezu kwenu, nibe ngofakazi bami eJerusalema, naseJudiya lonke, naseSamariya kuze kube sekugcineni komhlaba.”
					</seg>
					<seg id="b.ACT.1.9" type="verse">
						Kwathi eseshilo lokho, wakhushulwa bebuka; ifu lamsusa emehlweni abo.
					</seg>
					<seg id="b.ACT.1.10" type="verse">
						Bathi besagqolozela ezulwini emuka, bheka, amadoda amabili ayemi kubo, embethe izingubo ezimhlophe,
					</seg>
					<seg id="b.ACT.1.11" type="verse">
						athi: “Madoda aseGalile, nimeleni nibheka ezulwini na? UJesu lo, osuswe kini enyuselwa ezulwini, uyakuza kanjalo, njengalokho nimbonile eya ezulwini.”
					</seg>
					<seg id="b.ACT.1.12" type="verse">
						Khona babuyela eJerusalema bevela entabeni ethiwa eyemiNqumo eseduze neJerusalema, ibanga lohambo lwesabatha.
					</seg>
					<seg id="b.ACT.1.13" type="verse">
						Kwathi sebengenile, benyukela ekamelweni eliphezulu, lapho bebehlala khona: oPetru, noJohane, noJakobe, no-Andreya, noFiliphu, noTomase, noBartolomewu, noMathewu, noJakobe ka-Alfewu, noSimoni umZelothe, noJuda kaJakobe.
					</seg>
					<seg id="b.ACT.1.14" type="verse">
						Bonke laba baqinisela nganhliziyonye ekukhulekeni kanye nabesifazane, noMariya unina kaJesu, nabafowabo.
					</seg>
					<seg id="b.ACT.1.15" type="verse">
						Ngaleyo mihla uPetru wasukuma phakathi kwabazalwane, isixuku sabantu esasikhona ndawonye kwakungathi ikhulu namashumi amabili, wathi:
					</seg>
					<seg id="b.ACT.1.16" type="verse">
						“Madoda, bazalwane, kwakumelwe ukuba kugcwaliseke umbhalo uMoya oNgcwele awukhulumayo ngaphambili ngomlomo kaDavide ngoJuda owayengumholi kulabo ababamba uJesu,
					</seg>
					<seg id="b.ACT.1.17" type="verse">
						ngokuba wayebalwe kanye nathi, wathola isabelo kule nkonzo.”
					</seg>
					<seg id="b.ACT.1.18" type="verse">
						Lowo-ke wazuza insimu ngomvuzo wokungalungi, wawa ngekhanda, waqhuma phakathi, nezibilini zakhe zonke zachitheka;
					</seg>
					<seg id="b.ACT.1.19" type="verse">
						kwaziwa yibo bonke abakhileyo eJerusalema, yaze yaqanjwa leyo nsimu ngolimi lwakubo ngokuthi i-Akeldama, okungukuthi iNsimu Yegazi.
					</seg>
					<seg id="b.ACT.1.20" type="verse">
						Ngokuba kulotshiwe eNcwadini yamaHubo ukuthi: “Umuzi wakhe mawube yihlane, kungabikho ohlala kuwo,” nokuthi: “Isikhundla sakhe asithathwe ngomunye.”
					</seg>
					<seg id="b.ACT.1.21" type="verse">
						“Ngakho kulawo madoda ayehamba nathi isikhathi sonke, lapho iNkosi uJesu ingena, iphuma phakathi kwethu,
					</seg>
					<seg id="b.ACT.1.22" type="verse">
						kuqalela embhapathizweni kaJohane kwaze kwaba lusuku akhushulwa ngalo kithi, kumelwe ukuba enye kuwo ibe ngufakazi kanye nathi ngokuvuka kwakhe.”
					</seg>
					<seg id="b.ACT.1.23" type="verse">
						Base bemisa ababili, uJosefa othiwa uBarsaba, othiwa futhi uJustu, kanye noMathiya.
					</seg>
					<seg id="b.ACT.1.24" type="verse">
						Base bekhuleka bethi: “Wena Nkosi, owazi izinhliziyo zabantu bonke, ake ukhombe omunye kulaba ababili omkhethileyo
					</seg>
					<seg id="b.ACT.1.25" type="verse">
						ukuba athathe isikhundla sale nkonzo nobuphostoli aphambuka kuso uJuda ukuya endaweni yakhe.”
					</seg>
					<seg id="b.ACT.1.26" type="verse">
						Base bebenzela inkatho; yadla uMathiya; wabalwa kanye nabaphostoli abayishumi nanye.
					</seg>
				</div>
				<div id="b.ACT.2" type="chapter">
					<seg id="b.ACT.2.1" type="verse">
						Kwathi sekufikile usuku lwePhentekoste, bonke babebuthene ndawonye.
					</seg>
					<seg id="b.ACT.2.2" type="verse">
						Ngokungazelelwe kwavela ezulwini inhlokomo kwangathi eyokuvunguza komoya onamandla; yona yagcwalisa indlu yonke ababehlezi kuyo.
					</seg>
					<seg id="b.ACT.2.3" type="verse">
						Kwase kubonakala kubo izilimi ezahlukeneyo kungathi ezomlilo; zahlala phezu kwalowo nalowo kubo.
					</seg>
					<seg id="b.ACT.2.4" type="verse">
						Base begcwala bonke uMoya oNgcwele, baqala ukukhuluma ngezinye izilimi, njengalokho uMoya wabapha ukuphumisela.
					</seg>
					<seg id="b.ACT.2.5" type="verse">
						Kepha kwakukhona abaJuda abakhile eJerusalema, amadoda akholwayo, evela ezizweni zonke eziphansi kwezulu;
					</seg>
					<seg id="b.ACT.2.6" type="verse">
						kwathi kuzwakele lowo mdumo, uquqaba lwabuthana, lwaphithiza, ngokuba kwaba yilowo nalowo wabezwa bekhuluma ngolimi lwakubo.
					</seg>
					<seg id="b.ACT.2.7" type="verse">
						Bethuka, bamangala bathi: “Bheka, bonke laba abakhulumayo abasibo abaseGalile na?
					</seg>
					<seg id="b.ACT.2.8" type="verse">
						Yini, pho, ukuba sonke ngabanye sizwe ngolimi lwakithi esazalwa nalo na?
					</seg>
					<seg id="b.ACT.2.9" type="verse">
						AmaParte, namaMede, nama-Elamithi, nabakhile eMesopotamiya, naseJudiya, naseKhaphadosiya, nasePontu, nase-Asiya,
					</seg>
					<seg id="b.ACT.2.10" type="verse">
						naseFrigiya, nasePhamfiliya, naseGibithe, nasezweni laseLibiya ngaseKhurene, nezihambi zaseRoma,
					</seg>
					<seg id="b.ACT.2.11" type="verse">
						nabaJuda namaproselite, abaseKrethe nabase-Arabiya, siyabezwa bekhuluma ngezilimi zakithi ngemisebenzi emikhulu kaNkulunkulu.”
					</seg>
					<seg id="b.ACT.2.12" type="verse">
						Bonke bamangala, basambatheka, bathi omunye komunye: “Kuthini lokhu na?”
					</seg>
					<seg id="b.ACT.2.13" type="verse">
						Kepha abanye bebabhuqa bathi: “Bagcwele iwayini elimnandi.”
					</seg>
					<seg id="b.ACT.2.14" type="verse">
						Wayesesukuma uPetru nabayishumi nanye, waphakamisa izwi lakhe, waphumisela wathi kubo: “Madoda akwaJuda nani nonke enakhileyo eJerusalema, makwazeke lokhu kini, nibeke indlebe emazwini ami.
					</seg>
					<seg id="b.ACT.2.15" type="verse">
						Ngokuba laba kabadakiwe njengokucabanga kwenu, lokhu kuseyihora lesithathu lemini;
					</seg>
					<seg id="b.ACT.2.16" type="verse">
						kodwa lokhu kuyikho okwakhulunywa ngomprofethi uJoweli ukuthi:
					</seg>
					<seg id="b.ACT.2.17" type="verse">
						“ ‘Kuyakuthi ezinsukwini zokuphela, kusho uNkulunkulu, ngiyakuthulula uMoya wami phezu kwayo yonke inyama; amadodana enu namadodakazi enu ayakuprofetha, izinsizwa zenu zibone imibono, abadala benu baphuphe amaphupho;
					</seg>
					<seg id="b.ACT.2.18" type="verse">
						yebo, naphezu kwezinceku zami nezincekukazi zami ngiyakuthulula uMoya wami ngaleyo mihla, ziyakuprofetha.
					</seg>
					<seg id="b.ACT.2.19" type="verse">
						Ngiyakuveza izimangaliso ezulwini phezulu nezibonakaliso emhlabeni phansi, igazi, nomlilo, nokuthunqa komusi.
					</seg>
					<seg id="b.ACT.2.20" type="verse">
						Ilanga liyakuphenduka ubumnyama, inyanga ibe yigazi, lungakafiki usuku olukhulu noluqhamileyo lweNkosi.
					</seg>
					<seg id="b.ACT.2.21" type="verse">
						Kuyakuthi yilowo nalowo obiza igama leNkosi uyakusindiswa.’
					</seg>
					<seg id="b.ACT.2.22" type="verse">
						“Madoda akwa-Israyeli, zwanini lawa mazwi: UJesu waseNazaretha, indoda efakazelwe nguNkulunkulu phambi kwenu ngemisebenzi yamandla nangezimangaliso nangezibonakaliso uNkulunkulu azenza ngaye phakathi kwenu, njengalokhu nazi nina uqobo lwenu,
					</seg>
					<seg id="b.ACT.2.23" type="verse">
						yena lo, esenikelwe ngesu elimisiweyo nangokwaziphambili kukaNkulunkulu, nambethela ngezandla zabangenamthetho, nambulala;
					</seg>
					<seg id="b.ACT.2.24" type="verse">
						lowo uNkulunkulu wamvusa ethukulula iminjunju yokufa, lokhu kwakungenakwenzeka ukuba abanjwe yikho.
					</seg>
					<seg id="b.ACT.2.25" type="verse">
						Ngokuba uDavide uthi ngaye: “ ‘Ngayibona iNkosi phambi kwami njalo, ngokuba ingakwesokunene sami, ukuze nginganyakaziswa.
					</seg>
					<seg id="b.ACT.2.26" type="verse">
						Ngalokho inhliziyo yami iyajabula, nolimi lwami luyethaba; ngisho nenyama yami iyakuhlala ngokwethemba.
					</seg>
					<seg id="b.ACT.2.27" type="verse">
						Ngokuba awuyikushiya umphefumulo wami eHayidese, futhi awuyikuvuma oNgcwele wakho abone ukubola.
					</seg>
					<seg id="b.ACT.2.28" type="verse">
						Wangazisa izindlela zokuphila; uyakungigcwalisa ngokujabula ebusweni bakho.’
					</seg>
					<seg id="b.ACT.2.29" type="verse">
						“Madoda, bazalwane, ake ngikhulume kini ngokusobala ngokhokho uDavide ukuthi wafa, nokuthi wembelwa, nokuthi ithuna lakhe lisekhona kithi nanamuhla.
					</seg>
					<seg id="b.ACT.2.30" type="verse">
						Ngakho lokhu engumprofethi, ekwazi ukuthi uNkulunkulu wayefungile kuye ngesifungo ukuthi enzalweni yokhalo lwakhe uyakubeka omunye esihlalweni sakhe sobukhosi,
					</seg>
					<seg id="b.ACT.2.31" type="verse">
						ebona kuse phambili, wakhuluma ngokuvuka kukaKristu ukuthi akashiywanga eHayidese, nenyama yakhe ayibonanga ukubola.
					</seg>
					<seg id="b.ACT.2.32" type="verse">
						UJesu lo uNkulunkulu wamvusa, esingofakazi bakho thina sonke;
					</seg>
					<seg id="b.ACT.2.33" type="verse">
						ngakho ephakanyiselwe ngakwesokunene sikaNkulunkulu, esamukele kuYise isithembiso sikaMoya oNgcwele, wakuthulula lokhu enikubonayo nenikuzwayo.
					</seg>
					<seg id="b.ACT.2.34" type="verse">
						Ngokuba uDavide akenyukelanga ezulwini, kepha yena uthi: ‘INkosi yathi eNkosini yami: “Hlala ngakwesokunene sami,
					</seg>
					<seg id="b.ACT.2.35" type="verse">
						ngize ngibeke izitha zakho zibe yisenabelo sezinyawo zakho.” ’
					</seg>
					<seg id="b.ACT.2.36" type="verse">
						“Ngakho indlu yonke yakwa-Israyeli mayazi impela ukuthi uNkulunkulu umenzile iNkosi noKristu uJesu lo enambethela nina esiphambanweni.”
					</seg>
					<seg id="b.ACT.2.37" type="verse">
						Sebekuzwa bahlabeka enhliziyweni, bathi kuPetru nakwabanye abaphostoli: “Madoda, bazalwane, siyakwenze njani na?”
					</seg>
					<seg id="b.ACT.2.38" type="verse">
						UPetru wayesethi: “Phendukani, yilowo nalowo abhapathizwe egameni likaJesu Kristu kukho ukuthethelelwa kwezono zenu; khona niyakwamukeliswa isiphiwo sikaMoya oNgcwele.
					</seg>
					<seg id="b.ACT.2.39" type="verse">
						Ngokuba isithembiso ngesenu nesabantwana benu, esabo bonke abakude, bonke iNkosi uNkulunkulu wethu eyakubabiza.”
					</seg>
					<seg id="b.ACT.2.40" type="verse">
						Wafakaza nangamanye amazwi amaningi, wabayala wathi: “Zisindiseni kulesi sizukulwane esiphambeneyo.”
					</seg>
					<seg id="b.ACT.2.41" type="verse">
						Ngakho abalamukeleyo izwi lakhe babhapathizwa, kwenezelwa ngalowo muhla abantu kungathi izinkulungwane ezintathu.
					</seg>
					<seg id="b.ACT.2.42" type="verse">
						Baqinisela njalo esifundisweni sabaphostoli, nasekuhlanganeni, nasekuhlephuleni isinkwa, nasemikhulekweni.
					</seg>
					<seg id="b.ACT.2.43" type="verse">
						Kepha kwaba yilowo nalowo muntu wehlelwa ngukwesaba; kwenziwa ngabaphostoli izimangaliso nezibonakaliso eziningi.
					</seg>
					<seg id="b.ACT.2.44" type="verse">
						Bonke abakholwayo babe ndawonye, bahlanganyela izinto zonke;
					</seg>
					<seg id="b.ACT.2.45" type="verse">
						bathengisa ngemfuyo nangempahla, babela bonke ngayo njengokuswela kwabo.
					</seg>
					<seg id="b.ACT.2.46" type="verse">
						Imihla ngemihla baqinisela nganhliziyonye ethempelini, bahlephula isinkwa ekhaya, badla ukudla kwabo ngentokozo nangobumhlophe benhliziyo,
					</seg>
					<seg id="b.ACT.2.47" type="verse">
						bemdumisa uNkulunkulu, bethandeka kubantu bonke. INkosi yenezela ebandleni imihla ngemihla abasindiswayo.
					</seg>
				</div>
				<div id="b.ACT.3" type="chapter">
					<seg id="b.ACT.3.1" type="verse">
						UPetru noJohane bakhuphukela ethempelini ngehora lokukhuleka, elesishiyagalolunye.
					</seg>
					<seg id="b.ACT.3.2" type="verse">
						Kwase kulethwa indoda ethile eyisishosha kwasesiswini sikanina, ababeyibeka imihla ngemihla ngasemnyango wethempeli othiwa Omuhle ukuba icele ukwabelwa izipho kwabangenayo ethempelini.
					</seg>
					<seg id="b.ACT.3.3" type="verse">
						Kwathi ukuba abone oPetru noJohane bezakungena ethempelini, wacela ukwabelwa isipho.
					</seg>
					<seg id="b.ACT.3.4" type="verse">
						Kepha uPetru wamgqolozela kanye noJohane, wathi: “Sibheke!”
					</seg>
					<seg id="b.ACT.3.5" type="verse">
						Wayesebabheka ethemba ukuba amukele utho kubo.
					</seg>
					<seg id="b.ACT.3.6" type="verse">
						Kodwa uPetru wathi: “Isiliva negolide anginalo; kepha lokho enginakho ngikupha khona: egameni likaJesu Kristu waseNazaretha, hamba.”
					</seg>
					<seg id="b.ACT.3.7" type="verse">
						Wayesembamba ngesandla sokunene, wamsukumisa; kwaqina masinyane izinyawo zakhe namaqakala,
					</seg>
					<seg id="b.ACT.3.8" type="verse">
						egxuma, wema, wahamba, wangena nabo ethempelini, ehamba, egxuma, emdumisa uNkulunkulu.
					</seg>
					<seg id="b.ACT.3.9" type="verse">
						Abantu bonke bambona ehamba, edumisa uNkulunkulu.
					</seg>
					<seg id="b.ACT.3.10" type="verse">
						Kepha base bemazi ukuba nguyena owayehlalela ukuphiwa ngaseMnyango Omuhle wethempeli, behlelwa ngukwesaba nokumangala ngokwenzakele kuye.
					</seg>
					<seg id="b.ACT.3.11" type="verse">
						Esabambelele koPetru noJohane, bonke abantu bagijimela kubo emphemeni othiwa okaSolomoni, besaba kakhulu.
					</seg>
					<seg id="b.ACT.3.12" type="verse">
						Khona uPetru ebona lokho wathatha wathi kubantu: “Madoda akwa-Israyeli, nimangalelani ngalona, nisigqolozelelani ngokungathi simenze ukuba ahambe ngawethu amandla nangokwethu ukukholwa na?
					</seg>
					<seg id="b.ACT.3.13" type="verse">
						UNkulunkulu ka-Abrahama noka-Isaka nokaJakobe, uNkulunkulu wawobaba bethu uyidumisile iNceku yakhe uJesu enayikhaphela, nayiphika ebusweni bukaPilatu, yena esenqumile ukuyikhulula;
					</seg>
					<seg id="b.ACT.3.14" type="verse">
						kepha nina namphika oNgcwele noLungileyo, nacela ukuba niphiwe ongumbulali,
					</seg>
					<seg id="b.ACT.3.15" type="verse">
						nayibulala iNkosi yokuphila ayivusayo uNkulunkulu kwabafileyo, esingofakazi bakho thina.
					</seg>
					<seg id="b.ACT.3.16" type="verse">
						Ngokukholwa egameni layo lo enimbonayo nenimaziyo igama layo lamenza aqine, nokukholwa okungayo kumnike le mpilo phambi kwenu nonke.
					</seg>
					<seg id="b.ACT.3.17" type="verse">
						“Kalokhu, bazalwane, ngiyazi ukuthi nenza lokho ngokungazi njengabo ababusi benu.
					</seg>
					<seg id="b.ACT.3.18" type="verse">
						Kepha lokho uNkulunkulu akumemezela ngaphambili ngomlomo wabaprofethi bonke ukuthi uKristu wakhe uyakuhlupheka, ukugcwalisile kanje.
					</seg>
					<seg id="b.ACT.3.19" type="verse">
						Ngalokhu phendukani, niguquke ukuba kuhlangulwe izono zenu,
					</seg>
					<seg id="b.ACT.3.20" type="verse">
						ukuze kufike izikhathi zokuhlunyelelwa ezivela ebusweni beNkosi nokuba ithume uKristu Jesu enimmiselweyo,
					</seg>
					<seg id="b.ACT.3.21" type="verse">
						okumelwe ukuba izulu limamukele, kuze kube yizikhathi zokubuyiselwa kwakho konke uNkulunkulu akhuluma ngakho ngomlomo wabaprofethi bakhe abangcwele, kusukela kwaphakade.
					</seg>
					<seg id="b.ACT.3.22" type="verse">
						UMose kambe wathi: ‘INkosi uNkulunkulu iyakunivusela umprofethi kubazalwane benu njengami, niyakumlalela kukho konke azakukukhuluma kini.
					</seg>
					<seg id="b.ACT.3.23" type="verse">
						Kuyakuthi wonke umuntu ongayikumlalela lowo mprofethi uyakuchithwa kubantu.’
					</seg>
					<seg id="b.ACT.3.24" type="verse">
						“Yebo, nabaprofethi bonke, kusukela kuSamuweli nabalandelayo, bonke abakhulumileyo, bamemezela lezo zinsuku.
					</seg>
					<seg id="b.ACT.3.25" type="verse">
						Nina ningamadodana abaprofethi nawesivumelwano uNkulunkulu asenzayo nawoyihlo, ethi ku-Abrahama: ‘Ngenzalo yakho iyakubusiswa imindeni yonke yomhlaba.’
					</seg>
					<seg id="b.ACT.3.26" type="verse">
						UNkulunkulu eseyivusile iNceku yakhe wayithumela kini kuqala ukunibusisa ngokuniguqula, kube yilowo nalowo kini ebubini bakhe.”
					</seg>
				</div>
				<div id="b.ACT.4" type="chapter">
					<seg id="b.ACT.4.1" type="verse">
						Kepha besakhuluma kubantu, abapristi nenduna yethempeli nabaSadusi babafikela,
					</seg>
					<seg id="b.ACT.4.2" type="verse">
						benengwa ngukufundisa kwabo abantu nokumemezela ngoJesu ukuvuka kwabafileyo,
					</seg>
					<seg id="b.ACT.4.3" type="verse">
						bababamba, babafaka etilongweni kwaze kwaba kusasa, ngokuba kwase kuhlwile.
					</seg>
					<seg id="b.ACT.4.4" type="verse">
						Kepha abaningi kwabezwayo izwi bakholwa; umumo wamadoda waba kungathi izinkulungwane eziyisihlanu.
					</seg>
					<seg id="b.ACT.4.5" type="verse">
						Kwathi ngangomuso kwabuthana eJerusalema ababusi namalunga nababhali babo,
					</seg>
					<seg id="b.ACT.4.6" type="verse">
						no-Anase umpristi omkhulu, noKayafase, noJohane, no-Aleksandru, nabo bonke abendlu yompristi omkhulu,
					</seg>
					<seg id="b.ACT.4.7" type="verse">
						babamisa phakathi kwabo, bababuza bathi: “Lokho nikwenze ngamaphi amandla nangaliphi igama na?”
					</seg>
					<seg id="b.ACT.4.8" type="verse">
						Khona uPetru egcwele uMoya oNgcwele wathi kubo: “Nina babusi bezizwe namalunga,
					</seg>
					<seg id="b.ACT.4.9" type="verse">
						nxa sibuzwa namuhla ngomsebenzi omuhle kumuntu ogulayo ukuthi yena usindiswe ngani,
					</seg>
					<seg id="b.ACT.4.10" type="verse">
						makwazeke kini nonke nasesizweni sonke sakwa-Israyeli ukuthi ngegama likaJesu Kristu waseNazaretha enambethela esiphambanweni, amvusayo uNkulunkulu kwabafileyo, ngaye umi lo muntu phambi kwenu esindile.
					</seg>
					<seg id="b.ACT.4.11" type="verse">
						Yena uyitshe eladelelwa yinina bakhi, eselaba yinhloko yegumbi.
					</seg>
					<seg id="b.ACT.4.12" type="verse">
						“Ayikho insindiso ngomunye, ngokuba alikho futhi elinye igama phansi kwezulu elinikiwe ebantwini, esimelwe ukusindiswa ngalo.”
					</seg>
					<seg id="b.ACT.4.13" type="verse">
						Kwathi bebona isibindi sikaPetru noJohane, beqonda ukuthi bangabantu abangafundile, bayimifunda nje, bamangala; babazi ukuthi kade benoJesu;
					</seg>
					<seg id="b.ACT.4.14" type="verse">
						kepha bebona umuntu ophilisiweyo emi nabo, babengenakuphika lutho.
					</seg>
					<seg id="b.ACT.4.15" type="verse">
						Kodwa sebebayalile ukuba baphume emphakathini balulekana bodwa,
					</seg>
					<seg id="b.ACT.4.16" type="verse">
						bathi: “Sizakubenzani laba bantu na? Ngokuba kusobala kubo bonke abakhileyo eJerusalema ukuthi isibonakaliso esiqhamileyo senziwe yibo, asinakukuphika.
					</seg>
					<seg id="b.ACT.4.17" type="verse">
						Kodwa ukuze kungabe kusanda phakathi kwabantu, asibalaye, bangabe besakhuluma kumuntu namunye ngalelo gama.”
					</seg>
					<seg id="b.ACT.4.18" type="verse">
						Base bebabiza, babayala ngokuthi bangakhulumi, bangafundisi nakanye ngegama likaJesu.
					</seg>
					<seg id="b.ACT.4.19" type="verse">
						Kepha oPetru noJohane baphendula, bathi kubo: “Nqumani nina ukuba kulungile yini ebusweni bukaNkulunkulu ukulalela nina kunoNkulunkulu,
					</seg>
					<seg id="b.ACT.4.20" type="verse">
						ngokuba thina asinakuyeka ukukhuluma ngalokho esikubonileyo nesikuzwileyo.”
					</seg>
					<seg id="b.ACT.4.21" type="verse">
						Khona sebebalayile futhi babayeka, bengafumananga ukuthi bangabajezisa kanjani ngenxa yabantu, ngokuba bonke bedumisa uNkulunkulu ngalokho okwenzekileyo;
					</seg>
					<seg id="b.ACT.4.22" type="verse">
						ngokuba umuntu esenziwe kuye leso sibonakaliso sokuphulukiswa wayeneminyaka eve emashumini amane.
					</seg>
					<seg id="b.ACT.4.23" type="verse">
						Sebeyekiwe baya kwabakubo, babika konke abapristi abakhulu namalunga abekushilo kubo.
					</seg>
					<seg id="b.ACT.4.24" type="verse">
						Bona sebezwile baphakamisa izwi kuNkulunkulu nganhliziyonye, bathi: “Somandla, wena owenza izulu, nomhlaba, nolwandle, nakho konke okukukho,
					</seg>
					<seg id="b.ACT.4.25" type="verse">
						owasho ngoMoya oNgcwele ngomlomo kababa uDavide inceku yakho ukuthi: “ ‘Kungani ukuba abezizwe baxokozele, nabantu bacebe okuyize, na?
					</seg>
					<seg id="b.ACT.4.26" type="verse">
						Amakhosi omhlaba aqhelile, nababusi bayihlanganyele iNkosi noGcotshiweyo wayo.’
					</seg>
					<seg id="b.ACT.4.27" type="verse">
						“Ngokuba ngempela oHerode, noPontiyu Pilatu, kanye nabezizwe, nabantu bakwa-Israyeli bayihlanganyela kulo muzi iNceku yakho engcwele uJesu owamgcobayo
					</seg>
					<seg id="b.ACT.4.28" type="verse">
						ukuzakukwenza lokho okumiswe ngaphambili yisandla necebo lakho ukuba kwenzeke.
					</seg>
					<seg id="b.ACT.4.29" type="verse">
						Manje-ke, Nkosi, bheka ukusongela kwabo, unike izinceku zakho ukuba zikhulume izwi lakho ngaso sonke isibindi
					</seg>
					<seg id="b.ACT.4.30" type="verse">
						ngokwelula isandla sakho ukuphulukisa, kwenziwe izibonakaliso nezimangaliso ngegama leNceku yakho engcwele uJesu.”
					</seg>
					<seg id="b.ACT.4.31" type="verse">
						Kwathi sebekhulekile, kwazanyazanyiswa indawo lapho bebebuthene khona, bagcwaliswa bonke nguMoya oNgcwele, bakhuluma izwi likaNkulunkulu ngesibindi.
					</seg>
					<seg id="b.ACT.4.32" type="verse">
						Isixuku sabakholwayo sasinhliziyonye nomphefumulo munye; akwabakho noyedwa owasho ngezimpahla zakhe ukuthi ngezakhe, kodwa bakuhlanganyela konke.
					</seg>
					<seg id="b.ACT.4.33" type="verse">
						Abaphostoli baveza ngamandla amakhulu ubufakazi ngokuvuka kweNkosi uJesu; umusa omkhulu wawuphezu kwabo bonke.
					</seg>
					<seg id="b.ACT.4.34" type="verse">
						Kwakungekho oswelayo phakathi kwabo; ngokuba bonke ababengabanikazi bamazwe noma bezindlu bathengisa ngakho, baletha imali yalokho abathengise ngakho,
					</seg>
					<seg id="b.ACT.4.35" type="verse">
						bayibeka ngasezinyaweni zabaphostoli; kwaba yilowo nalowo wabelwa njengokuswela kwakhe.
					</seg>
					<seg id="b.ACT.4.36" type="verse">
						Kwathi uJosefa owathiwa ngabaphostoli uBarnaba, okungukuthi ngokuhunyushwa indodana yenduduzo, umLevi waseKhupro ngokuzalwa,
					</seg>
					<seg id="b.ACT.4.37" type="verse">
						enensimu, wathengisa ngayo, waletha imali, wayibeka ngasezinyaweni zabaphostoli.
					</seg>
				</div>
				<div id="b.ACT.5" type="chapter">
					<seg id="b.ACT.5.1" type="verse">
						Kepha indoda ethile, igama layo lingu-Ananiya, inoSafira umkayo, yathengisa ngendawo;
					</seg>
					<seg id="b.ACT.5.2" type="verse">
						yagodla inxenye yemali, nomkayo ekwazi, yaletha inxenye ethile, yayibeka ngasezinyaweni zabaphostoli.
					</seg>
					<seg id="b.ACT.5.3" type="verse">
						Wayesethi uPetru: “Ananiya, kungani ukuba uSathane agcwalise inhliziyo yakho, uqambe amanga kuMoya oNgcwele, ugodle inxenye yemali yezwe, na?
					</seg>
					<seg id="b.ACT.5.4" type="verse">
						Lisekhona belingesilo elakho na? Selithengisiwe belingekho emandleni akho na? Uyibekeleni leyo nto enhliziyweni yakho na? Awuqambanga amanga kubantu kepha kuNkulunkulu.”
					</seg>
					<seg id="b.ACT.5.5" type="verse">
						Kuthe u-Ananiya ezwa lawo mazwi, wawa phansi, wafa, ukwesaba okukhulu kwehlela bonke abezwa lokho.
					</seg>
					<seg id="b.ACT.5.6" type="verse">
						Izinsizwa zasuka, zamsongelezela, zamkhiphela phandle, zammbela.
					</seg>
					<seg id="b.ACT.5.7" type="verse">
						Kwathi emva kwesikhathi esingaba ngamahora amathathu kwangena nomkakhe, engakwazi okwenzakeleyo.
					</seg>
					<seg id="b.ACT.5.8" type="verse">
						UPetru wayesethatha ethi: “Ngitshele ukuba izwe nilithengise ngokungaka na?” Wathi: “Yebo, ngokungaka.”
					</seg>
					<seg id="b.ACT.5.9" type="verse">
						Kepha uPetru wathi kuye: “Kungani ukuba nivumelene ngokulinga uMoya weNkosi na? Bheka, izinyawo zabambele indoda yakho zisemnyango, nawe bazakukukhiphela phandle.”
					</seg>
					<seg id="b.ACT.5.10" type="verse">
						Wayesewa phansi masinyane ngasezinyaweni zakhe, wafa; izinsizwa zangena, zamfumana efile, zamkhiphela phandle, zammbela ngasendodeni yakhe.
					</seg>
					<seg id="b.ACT.5.11" type="verse">
						Ukwesaba okukhulu kwalehlela ibandla lonke nabo bonke abezwa lokho.
					</seg>
					<seg id="b.ACT.5.12" type="verse">
						Kwenziwa izimangaliso nezibonakaliso eziningi ebantwini ngezandla zabaphostoli; bonke babe nhliziyonye besemphemeni kaSolomoni.
					</seg>
					<seg id="b.ACT.5.13" type="verse">
						Kepha kwabanye akwabakho owayenesibindi sokuzihlanganisa nabo, kepha abantu babebazisa kakhulu;
					</seg>
					<seg id="b.ACT.5.14" type="verse">
						benezelwa kakhulu abakholwa yiNkosi, abaningi nabesilisa nabesifazane,
					</seg>
					<seg id="b.ACT.5.15" type="verse">
						ngangokuba bakhiphela phandle emigwaqweni abagulayo, bababeka emacansini nasezinhlakeni, kuze kuthi lapho eza uPetru, isithunzi nje sakhe sisithibeze abanye kubo.
					</seg>
					<seg id="b.ACT.5.16" type="verse">
						Kwabuthana nesixuku esivela emizini ezungeze iJerusalema, beletha abagulayo nabakhathazwa ngawomoya abangcolileyo; baphulukiswa bonke.
					</seg>
					<seg id="b.ACT.5.17" type="verse">
						Kwase kusuka umpristi omkhulu nabo bonke ababe naye abangabehlelo labaSadusi, bagcwala umhawu,
					</seg>
					<seg id="b.ACT.5.18" type="verse">
						babamba abaphostoli, babafaka etilongweni lombuso.
					</seg>
					<seg id="b.ACT.5.19" type="verse">
						Kepha ingelosi yeNkosi yavula iminyango yetilongo ebusuku, yabakhipha, yathi:
					</seg>
					<seg id="b.ACT.5.20" type="verse">
						“Hambani, nime nikhulume ethempelini kubantu amazwi onke alokhu kuPhila.”
					</seg>
					<seg id="b.ACT.5.21" type="verse">
						Kwathi sebezwile, bangena ethempelini ekuthatheni kokusa, bafundisa. Kepha kwafika umpristi omkhulu nababe naye, babizela ndawonye umphakathi nezigele zonke zabantwana bakwa-Israyeli, bathumela endlini yeziboshwa ukuba balethwe.
					</seg>
					<seg id="b.ACT.5.22" type="verse">
						Kepha izikhonzi ezafika khona azibafumananga etilongweni; zase zibuyela emuva, zabika
					</seg>
					<seg id="b.ACT.5.23" type="verse">
						zathi: “Indlu yeziboshwa sayifumana ivaliwe, iqinile impela, nabalindi bemi eminyango; kepha sesivulile asifumananga muntu ngaphakathi.”
					</seg>
					<seg id="b.ACT.5.24" type="verse">
						Kwathi ukuba induna yethempeli nabapristi abakhulu bezwe lawo mazwi, basambatheka ngawo ngokuthi kungaba yini lokho na?
					</seg>
					<seg id="b.ACT.5.25" type="verse">
						Kepha kwafika omunye, wababikela wathi: “Bhekani, amadoda ebeniwafakile etilongweni emi ethempelini, afundisa abantu.”
					</seg>
					<seg id="b.ACT.5.26" type="verse">
						Khona yaphuma induna kanye nezikhonzi, zabaletha, kungengampoqo, ngokuba bebesaba abantu, funa bakhandwe ngamatshe.
					</seg>
					<seg id="b.ACT.5.27" type="verse">
						Sebebalethile babamisa emphakathini; umpristi omkhulu wababuza,
					</seg>
					<seg id="b.ACT.5.28" type="verse">
						wathi: “Saniyala nokuniyala ukuba ningafundisi ngalelo gama; bhekani, senigcwalise iJerusalema ngesifundiso senu, nihlose ukwehlisela igazi lalowo muntu phezu kwethu.”
					</seg>
					<seg id="b.ACT.5.29" type="verse">
						Kepha uPetru nabaphostoli baphendula bathi: “Simelwe ukulalela uNkulunkulu kunabantu.
					</seg>
					<seg id="b.ACT.5.30" type="verse">
						UNkulunkulu wawobaba wamvusa uJesu enambulala nina ngokumphanyeka emthini;
					</seg>
					<seg id="b.ACT.5.31" type="verse">
						lowo uNkulunkulu wamphakamisa ngesokunene sakhe abe yiNkosi noMsindisi ukuba anike u-Israyeli ukuphenduka nokuthethelelwa kwezono.
					</seg>
					<seg id="b.ACT.5.32" type="verse">
						Thina singofakazi balezo zinto kanye noMoya oNgcwele uNkulunkulu amnikile labo abamlalelayo.”
					</seg>
					<seg id="b.ACT.5.33" type="verse">
						Bona sebezwile bathukuthela, bafuna ukubabulala.
					</seg>
					<seg id="b.ACT.5.34" type="verse">
						Kwase kusukuma omunye emphakathini, umFarisi ogama lakhe linguGamaliyeli, isazimthetho esitusekayo esizweni sonke, wayala ukuba abantu bakhishwe isikhashana;
					</seg>
					<seg id="b.ACT.5.35" type="verse">
						wayesethi kubo: “Madoda akwa-Israyeli, qaphelani kulokho enizakukwenza kulaba bantu.
					</seg>
					<seg id="b.ACT.5.36" type="verse">
						Ngokuba ngaphambi kwalezi zinsuku kwasuka uThewuda ezishaya omkhulu; kwanamathela kuye amadoda angathi amakhulu amane; wabulawa yena nabo bonke abamlalelayo, bachitheka, baphela.
					</seg>
					<seg id="b.ACT.5.37" type="verse">
						Emva kwalowo kwasuka uJuda waseGalile ezinsukwini zokubhalwa; wahlubukisa abantu ukuba bamlandele; nalowo wabhubha, nabo bonke abamlalelayo bahlakazeka.
					</seg>
					<seg id="b.ACT.5.38" type="verse">
						Manje-ke ngithi kini: Dedani kulaba bantu, nibayeke, ngokuba uma leli su nalo msebenzi kuvela kubantu, kuyakuchitheka;
					</seg>
					<seg id="b.ACT.5.39" type="verse">
						kepha uma kuvela kuNkulunkulu, aniyikuba namandla okubachitha, funa mhlawumbe nifunyanwe ningabalwayo noNkulunkulu.” Bamvumela-ke.
					</seg>
					<seg id="b.ACT.5.40" type="verse">
						Base bebabiza abaphostoli, babashaya, babayala ngokuthi bangakhulumi ngegama likaJesu, babakhulula.
					</seg>
					<seg id="b.ACT.5.41" type="verse">
						Khona basuka phambi komphakathi bethokoza, ngokuba bebefanele ukudunyazwa ngenxa yalelo gama;
					</seg>
					<seg id="b.ACT.5.42" type="verse">
						abayekanga ukufundisa nokushumayela ivangeli ngoJesu Kristu imihla yonke ethempelini nasemakhaya.
					</seg>
				</div>
				<div id="b.ACT.6" type="chapter">
					<seg id="b.ACT.6.1" type="verse">
						Kwathi ngaleyo mihla abafundi sebanda, kwavela ukukhonona kubaJuda abakhuluma isiGreki ngamaHeberu ngokuthi abafelokazi bakubo bayancishwa ekwabelweni kwemihla ngemihla.
					</seg>
					<seg id="b.ACT.6.2" type="verse">
						Abayishumi nambili base bebiza ibandla labafundi, bathi: “Akukuhle ukuba thina sishiye izwi likaNkulunkulu, sikhonze ematafuleni.
					</seg>
					<seg id="b.ACT.6.3" type="verse">
						Funani-ke phakathi kwenu bazalwane amadoda ayisikhombisa anodumo oluhle, agcwele uMoya nokuhlakanipha, esingawamisela lowo msebenzi.
					</seg>
					<seg id="b.ACT.6.4" type="verse">
						Kepha thina sizakuqinisela ekukhulekeni nasenkonzweni yezwi.”
					</seg>
					<seg id="b.ACT.6.5" type="verse">
						Leli zwi laba lihle kulo lonke ibandla; base bekhetha uStefanu, umuntu owayegcwele ukukholwa noMoya oNgcwele, noFiliphu, noProkhoro, noNikanori, noThimoni, noPharmena, noNikolawu, iproselite lase-Antiyokiya,
					</seg>
					<seg id="b.ACT.6.6" type="verse">
						babamisa phambi kwabaphostoli; bakhuleka, babeka izandla phezu kwabo.
					</seg>
					<seg id="b.ACT.6.7" type="verse">
						Izwi likaNkulunkulu landa, umumo wabafundi wakhula eJerusalema, nesixuku esikhulu sabapristi salalela inkolo.
					</seg>
					<seg id="b.ACT.6.8" type="verse">
						Kepha uStefanu egcwele umusa namandla wenza izimangaliso nezibonakaliso ezinkulu phakathi kwabantu.
					</seg>
					<seg id="b.ACT.6.9" type="verse">
						Kwase kusuka abanye besinagoge elithiwa elabaLibertino, nabaseKhurene, nabase-Aleksandriya, nabavela eKhilikhiya nase-Asiya, baphikisana noStefanu;
					</seg>
					<seg id="b.ACT.6.10" type="verse">
						kepha babengenamandla okumelana nokuhlakanipha noMoya ayekhuluma ngakho.
					</seg>
					<seg id="b.ACT.6.11" type="verse">
						Khona bathenga amadoda athi: “Simzwile ekhuluma amazwi enhlamba ngoMose nangoNkulunkulu,”
					</seg>
					<seg id="b.ACT.6.12" type="verse">
						bavusa abantu namalunga nababhali, bamvukela, bambamba, bamyisa emphakathini;
					</seg>
					<seg id="b.ACT.6.13" type="verse">
						bamisa ofakazi bamanga abathi: “Lo muntu akayeki ukukhuluma amazwi ngale ndawo engcwele nangomthetho;
					</seg>
					<seg id="b.ACT.6.14" type="verse">
						ngokuba simzwile ethi uJesu lo waseNazaretha uzakuchitha le ndawo, aguqule imithetho asinika yona uMose.”
					</seg>
					<seg id="b.ACT.6.15" type="verse">
						Kwathi bemgqolozela bonke ababehlezi emphakathini, babona ubuso bakhe kungathi ubuso bengelosi.
					</seg>
				</div>
				<div id="b.ACT.7" type="chapter">
					<seg id="b.ACT.7.1" type="verse">
						Umpristi omkhulu wayesethi: “Nembala lokhu kunjalo na?”
					</seg>
					<seg id="b.ACT.7.2" type="verse">
						Yena wathi: “Madoda, bazalwane, nani bobaba, lalelani. UNkulunkulu wenkazimulo wabonakala kubaba u-Abrahama eseMesopotamiya, engakakhi eHarana,
					</seg>
					<seg id="b.ACT.7.3" type="verse">
						wathi kuye: ‘Phuma ezweni lakini nasezihlotsheni zakho, uye ezweni engizakukukhombisa lona.’
					</seg>
					<seg id="b.ACT.7.4" type="verse">
						“Khona waphuma ezweni lamaKaledi, waya wakha eHarana. Kwathi esefile uyise, uNkulunkulu wamsusa lapho, wamhlalisa kuleli zwe enakhe kulo nina manje.
					</seg>
					<seg id="b.ACT.7.5" type="verse">
						Kepha akamnikanga ifa kulo, ngisho nelingangonyawo, wathembisa kodwa ukuthi uzakumnika lona libe ngelakhe nelenzalo yakhe emva kwakhe, engakabi namntwana.
					</seg>
					<seg id="b.ACT.7.6" type="verse">
						UNkulunkulu wakhuluma kanje, wathi: ‘Inzalo yakhe izakuba ngumfokazi ezweni lezizwe; bayakuyenza izigqila, bayiphathe kabi iminyaka engamakhulu amane.
					</seg>
					<seg id="b.ACT.7.7" type="verse">
						Kepha leso sizwe abayakuba yizigqila kuso ngiyakusahlulela mina, washo uNkulunkulu, andukuba baphume, bangikhonze kule ndawo.’
					</seg>
					<seg id="b.ACT.7.8" type="verse">
						Wayesemnika isivumelwano sokusoka; kanjalo-ke wazala u-Isaka, wamsoka ngosuku lwesishiyagalombili; u-Isaka wazala uJakobe, uJakobe wazala okhokho abayishumi nambili.
					</seg>
					<seg id="b.ACT.7.9" type="verse">
						“Okhokho baba nomhawu ngoJosefa, bathengisa ngaye, wasiwa eGibithe; kodwa uNkulunkulu wayenaye,
					</seg>
					<seg id="b.ACT.7.10" type="verse">
						wamkhipha kuzo zonke izinhlupheko zakhe, wamupha umusa nokuhlakanipha phambi kukaFaro inkosi yaseGibithe; yena wammisa abe ngumbusi eGibithe nakuyo yonke indlu yakhe.
					</seg>
					<seg id="b.ACT.7.11" type="verse">
						“Kepha kwafika indlala kulo lonke iGibithe nakwaKhanani, nokuhlupheka okukhulu; obaba kabafumana ukudla.
					</seg>
					<seg id="b.ACT.7.12" type="verse">
						UJakobe esezwile ukuthi kukhona ukudla eGibithe, wathuma obaba ngokokuqala;
					</seg>
					<seg id="b.ACT.7.13" type="verse">
						kwathi ngokwesibili uJosefa waziwa ngabafowabo; kwabonakala kuFaro isizwe sakubo kaJosefa.
					</seg>
					<seg id="b.ACT.7.14" type="verse">
						UJosefa wayesethumela wabiza uJakobe uyise nabakubo bonke, abantu abangamashumi ayisikhombisa nanhlanu.
					</seg>
					<seg id="b.ACT.7.15" type="verse">
						UJakobe wehlela eGibithe; wafa yena nawobaba.
					</seg>
					<seg id="b.ACT.7.16" type="verse">
						Bayiswa eSikemi, babekwa ethuneni alithenga u-Abrahama ngenani lesiliva kumadodana kaHamori eSikemi.
					</seg>
					<seg id="b.ACT.7.17" type="verse">
						“Kepha sesisondele isikhathi sesithembiso uNkulunkulu asisho ku-Abrahama, banda abantu, baba baningi eGibithe,
					</seg>
					<seg id="b.ACT.7.18" type="verse">
						kwaze kwavela enye inkosi eGibithe ebingamazi uJosefa.
					</seg>
					<seg id="b.ACT.7.19" type="verse">
						Yona yasiphatha ngobuqili isizwe sakithi, yabahlupha obaba ngokubalahlisa izingane zabo zingaphili.
					</seg>
					<seg id="b.ACT.7.20" type="verse">
						“Ngaleso sikhathi kwazalwa uMose, waba muhle kuNkulunkulu; wondliwa izinyanga ezintathu endlini kayise;
					</seg>
					<seg id="b.ACT.7.21" type="verse">
						eselahliwe, indodakazi kaFaro yamthola, yazondlela yena ukuba abe yindodana yayo.
					</seg>
					<seg id="b.ACT.7.22" type="verse">
						UMose wafundiswa ukuhlakanipha konke kwabaseGibithe; waba namandla ngamazwi nangemisebenzi yakhe.
					</seg>
					<seg id="b.ACT.7.23" type="verse">
						“Kuthe eseneminyaka engamashumi amane ezelwe, kwafika enhliziyweni yakhe ukuba abamele abafowabo, abantwana bakwa-Israyeli.
					</seg>
					<seg id="b.ACT.7.24" type="verse">
						Wabona umuntu ephathwa kabi, wamvikela, wamphindisela ohlushwayo, wambulala owaseGibithe.
					</seg>
					<seg id="b.ACT.7.25" type="verse">
						Ubethemba ukuthi abafowabo bayakuqonda ukuthi uNkulunkulu ubanika ukusindiswa ngesandla sakhe; kepha abakuqondanga.
					</seg>
					<seg id="b.ACT.7.26" type="verse">
						Nangangomuso wafika kubo belwa, wazama ukubalamula, babuyisane, wathi: ‘Madoda, ningabazalwane; niphathanelani kabi na?’
					</seg>
					<seg id="b.ACT.7.27" type="verse">
						“Kepha lowo owayemona umakhelwane wakhe wamhlohloloza wathi: ‘Ubekwe ngubani ube ngumbusi nomahluleli phezu kwethu na?
					</seg>
					<seg id="b.ACT.7.28" type="verse">
						Usufuna ukungibulala nami, njengalokho ubulele owaseGibithe izolo na?’
					</seg>
					<seg id="b.ACT.7.29" type="verse">
						Khona uMose wabaleka ngenxa yalelo zwi, waba ngumfokazi ezweni lakwaMidiyani, lapho azala khona amadodana amabili.
					</seg>
					<seg id="b.ACT.7.30" type="verse">
						“Kwathi sekuphelele iminyaka engamashumi amane, kwabonakala kuye ehlane lentaba yaseSinayi ingelosi iselangabini lomlilo esihlahleni.
					</seg>
					<seg id="b.ACT.7.31" type="verse">
						UMose ekubona wamangala ngalowo mbono; esasondela ukuba abhekisise, kwafika izwi leNkosi, lathi:
					</seg>
					<seg id="b.ACT.7.32" type="verse">
						‘NginguNkulunkulu wawoyihlo, uNkulunkulu ka-Abrahama noka-Isaka nokaJakobe.’ UMose wathuthumela, akaba nasibindi sokubhekisisa.
					</seg>
					<seg id="b.ACT.7.33" type="verse">
						“INkosi yayisithi kuye: ‘Khumula izicathulo ezinyaweni zakho, ngokuba indawo omi kuyo ingumhlabathi ongcwele.
					</seg>
					<seg id="b.ACT.7.34" type="verse">
						Ngikubonile nokukubona ukuhlushwa kwesizwe sami esiseGibithe, ngizwile ukububula kwaso; sengehlile ukuba ngibakhiphe. Woza kalokhu, ngizakukuthumela eGibithe.’
					</seg>
					<seg id="b.ACT.7.35" type="verse">
						“UMose lowo abamalayo bethi: ‘Ubekwe ngubani ube ngumbusi nomahluleli na?’ nguyena amthumayo uNkulunkulu ngesandla sengelosi eyabonakala kuye esihlahleni, abe ngumbusi nomhlengi.
					</seg>
					<seg id="b.ACT.7.36" type="verse">
						Yena lowo wabakhipha enza izimangaliso nezibonakaliso ezweni laseGibithe, naseLwandle Olubomvu, nasehlane iminyaka engamashumi amane.
					</seg>
					<seg id="b.ACT.7.37" type="verse">
						“Nguye uMose lowo owathi kubantwana bakwa-Israyeli: ‘UNkulunkulu uyakunivusela umprofethi kubafowenu onjengami.’
					</seg>
					<seg id="b.ACT.7.38" type="verse">
						Nguye lowo owayesebandleni ehlane kanye nengelosi eyakhuluma naye entabeni yaseSinayi kanye nawobaba, nowamukela amazwi okuphila, ukuze aninike wona.
					</seg>
					<seg id="b.ACT.7.39" type="verse">
						“Kepha obaba abavumanga ukumlalela, kodwa bamhlohloloza, babuyela emuva eGibithe ngezinhliziyo zabo,
					</seg>
					<seg id="b.ACT.7.40" type="verse">
						bathi ku-Aroni: ‘Senzele onkulunkulu abazakuhamba phambi kwethu; ngokuba uMose lowo owasikhipha ezweni laseGibithe, asazi ukuba wehlelwe yini.’
					</seg>
					<seg id="b.ACT.7.41" type="verse">
						Benza ithole ngaleyo mihla, baletha umhlatshelo esithombeni, bajabula ngemisebenzi yezandla zabo.
					</seg>
					<seg id="b.ACT.7.42" type="verse">
						Kepha uNkulunkulu wabafulathela, wabadedela ukuba bakhonze ibandla lezulu, njengokuba kulotshiwe encwadini yabaprofethi ukuthi: “ ‘Naningilethela iminikelo nemihlatshelo iminyaka engamashumi amane ehlane nina ndlu ka-Israyeli na?
					</seg>
					<seg id="b.ACT.7.43" type="verse">
						Qha, nathatha itende likaMoloki nenkanyezi kankulunkulu uRemfani, imifanekiso enayenza ukuba nikhuleke kuyo. Ngiyakunimukisela ngaphambili kweBabiloni.’
					</seg>
					<seg id="b.ACT.7.44" type="verse">
						“Kwakukhona itende lobufakazi kobaba ehlane njengalokho akuyalayo yena owakhuluma noMose ukuba alenze ngomfanekiso abewubonile;
					</seg>
					<seg id="b.ACT.7.45" type="verse">
						obaba benoJoshuwa balamukela, balingenisa ezweni lezizwe azixoshayo uNkulunkulu ebusweni bawobaba, kwaze kwaba semihleni kaDavide
					</seg>
					<seg id="b.ACT.7.46" type="verse">
						owathola umusa ebusweni bukaNkulunkulu, wacela ukufunela uNkulunkulu kaJakobe idokodo.
					</seg>
					<seg id="b.ACT.7.47" type="verse">
						Kepha nguSolomoni owamakhela indlu.
					</seg>
					<seg id="b.ACT.7.48" type="verse">
						“Kodwa oPhezukonke akahlali ezindlini ezenziwe ngezandla njengokusho komprofethi ukuthi:
					</seg>
					<seg id="b.ACT.7.49" type="verse">
						“ ‘Izulu liyisihlalo sami sobukhosi, nomhlaba uyisenabelo sezinyawo zami; ngenjani indlu eniyakungakhela yona,’ isho iNkosi, ‘noma yiyiphi indawo yami yokuphumula na?
					</seg>
					<seg id="b.ACT.7.50" type="verse">
						Isandla sami asikwenzanga konke lokho na?’
					</seg>
					<seg id="b.ACT.7.51" type="verse">
						“Nina bantamo zilukhuni, abangasokile ezinhliziyweni nasezindlebeni, nimelana njalo noMoya oNgcwele; njengoyihlo ninjalo nani.
					</seg>
					<seg id="b.ACT.7.52" type="verse">
						Ngumuphi kubaprofethi oyihlo abangamzingelanga na? Bababulala ababememezela ngaphambili ukuza koLungileyo, eseningabakhapheli nababulali bakhe,
					</seg>
					<seg id="b.ACT.7.53" type="verse">
						nina enamukela umthetho ngokuyala kwezingelosi, kepha aniwugcinanga.”
					</seg>
					<seg id="b.ACT.7.54" type="verse">
						Kwathi bekuzwa lokho, bahlabeka ezinhliziyweni, bamgugudela amazinyo.
					</seg>
					<seg id="b.ACT.7.55" type="verse">
						Kepha yena egcwele uMoya oNgcwele wagqolozela ezulwini, wabona inkazimulo kaNkulunkulu, noJesu emi ngakwesokunene sikaNkulunkulu,
					</seg>
					<seg id="b.ACT.7.56" type="verse">
						wathi: “Bheka, ngibona izulu livuliwe, neNdodana yomuntu imi ngakwesokunene sikaNkulunkulu.”
					</seg>
					<seg id="b.ACT.7.57" type="verse">
						Base bekhamuluka ngezwi elikhulu, bavala izindlebe, batheleka kuye kanyekanye,
					</seg>
					<seg id="b.ACT.7.58" type="verse">
						bamkhiphela ngaphandle komuzi, bamkhanda ngamatshe. Ofakazi babeka izingubo zabo ngasezinyaweni zensizwa egama layo linguSawulu.
					</seg>
					<seg id="b.ACT.7.59" type="verse">
						UStefanu bamkhanda ngamatshe ekhuleka ethi: “Nkosi Jesu, yamukela umoya wami.”
					</seg>
					<seg id="b.ACT.7.60" type="verse">
						Wayeseguqa phansi, wamemeza ngezwi elikhulu, wathi: “Nkosi, ungababaleli lesi sono.” Eseshilo lokho walala ubuthongo.
					</seg>
				</div>
				<div id="b.ACT.8" type="chapter">
					<seg id="b.ACT.8.1" type="verse">
						Kepha uSawulu wayevumelene nabo ngokubulawa kwakhe. Ngalolo suku kwavela ukuzingelwa okukhulu kwebandla laseJerusalema; bahlakazeka bonke emazweni aseJudiya naseSamariya; kwasala abaphostoli bodwa.
					</seg>
					<seg id="b.ACT.8.2" type="verse">
						Amadoda akholwayo ammbela uStefanu, amkhalela isililo esikhulu.
					</seg>
					<seg id="b.ACT.8.3" type="verse">
						Kepha uSawulu walichitha ibandla, engena ezindlini ngezindlu, ehudula abesilisa nabesifazane, wabafaka etilongweni.
					</seg>
					<seg id="b.ACT.8.4" type="verse">
						Abahlakazekileyo base behamba, beshumayela izwi levangeli.
					</seg>
					<seg id="b.ACT.8.5" type="verse">
						UFiliphu wehlela emzini waseSamariya, wabashumayeza uKristu.
					</seg>
					<seg id="b.ACT.8.6" type="verse">
						Izixuku zalalela nganhliziyonye okwakhulunywa nguFiliphu, zizwa, zibona izibonakaliso azenzayo.
					</seg>
					<seg id="b.ACT.8.7" type="verse">
						Ngokuba kwaphuma omoya abangcolileyo kwabaningi abakhwelwa yibo, bememeza ngezwi elikhulu; nabaningi abafe uhlangothi nabayizinyonga baphulukiswa;
					</seg>
					<seg id="b.ACT.8.8" type="verse">
						kwaba khona ukuthokoza okukhulu kulowo muzi.
					</seg>
					<seg id="b.ACT.8.9" type="verse">
						Kepha kwakukhona indoda ethile, nguSimoni igama layo, eyayikade yenza imilingo kulowo muzi, isimangalisa isizwe saseSamariya, izishaya umuntu omkhulu;
					</seg>
					<seg id="b.ACT.8.10" type="verse">
						banamathela kuye bonke kusukela kwabancinyane kuze kube kwabakhulu, bethi: “Lo ungamandla kaNkulunkulu abizwa ngokuthi Makhulu,”
					</seg>
					<seg id="b.ACT.8.11" type="verse">
						babenamathela kuye, ngokuba ebamangalisile isikhathi eside ngemilingo yakhe.
					</seg>
					<seg id="b.ACT.8.12" type="verse">
						Kepha bathi ukuba bakholwe nguFiliphu eshumayela ivangeli ngombuso kaNkulunkulu nangegama likaJesu Kristu, babhapathizwa abesilisa nabesifazane.
					</seg>
					<seg id="b.ACT.8.13" type="verse">
						Naye uSimoni wakholwa; wathi esebhapathiziwe, wanamathela kuFiliphu, wamangala ebona izibonakaliso nemisebenzi emikhulu yamandla eyenziwayo.
					</seg>
					<seg id="b.ACT.8.14" type="verse">
						Kwathi ukuba abaphostoli baseJerusalema bezwe ukuthi iSamariya lilamukele izwi likaNkulunkulu, bathumela kubo oPetru noJohane;
					</seg>
					<seg id="b.ACT.8.15" type="verse">
						sebehlele khona babakhulekela ukuba bamukele uMoya oNgcwele,
					</seg>
					<seg id="b.ACT.8.16" type="verse">
						ngokuba wayengakehleli nakoyedwa kubo; kodwa babesabhapathiziwe egameni leNkosi uJesu kuphela.
					</seg>
					<seg id="b.ACT.8.17" type="verse">
						Khona babeka izandla phezu kwabo; base bamukela-ke uMoya oNgcwele.
					</seg>
					<seg id="b.ACT.8.18" type="verse">
						Kepha uSimoni, ebonile ukuthi ngokubekwa kwezandla zabaphostoli uyaphiwa uMoya, waletha imali kubo,
					</seg>
					<seg id="b.ACT.8.19" type="verse">
						wathi: “Ngipheni nami lawo mandla, ukuze yilowo nalowo engibeka izandla phezu kwakhe amukele uMoya oNgcwele.”
					</seg>
					<seg id="b.ACT.8.20" type="verse">
						Kepha uPetru wathi kuye: “Isiliva lakho malibhubhe kanye nawe, ngokuba uthi isipho sikaNkulunkulu singathengwa ngemali.
					</seg>
					<seg id="b.ACT.8.21" type="verse">
						Awunasabelo nalifa kuleli zwi, ngokuba inhliziyo yakho ayilungile phambi kukaNkulunkulu.
					</seg>
					<seg id="b.ACT.8.22" type="verse">
						Ngakho-ke phenduka kulobu bubi bakho, unxuse eNkosini, ingabe ungathethelelwa yini isizindlo senhliziyo yakho,
					</seg>
					<seg id="b.ACT.8.23" type="verse">
						ngokuba ngiyabona ukuthi usenyongweni ebabayo nasekuboshweni kokubi.”
					</seg>
					<seg id="b.ACT.8.24" type="verse">
						USimoni wayesephendula ethi: “Nginxuseleni nina eNkosini, ukuze kungehleli lutho kimi lwalokho enikushiloyo.”
					</seg>
					<seg id="b.ACT.8.25" type="verse">
						Kuthe sebefakazile, belikhulumile izwi leNkosi, babuyela eJerusalema, bashumayela ivangeli emizaneni eminingi yabaseSamariya.
					</seg>
					<seg id="b.ACT.8.26" type="verse">
						Kepha ingelosi yeNkosi yakhuluma kuFiliphu, yathi: “Suka uye ngaseningizimu endleleni ephuma eJerusalema ehlela eGaza; yona iyihlane.”
					</seg>
					<seg id="b.ACT.8.27" type="verse">
						Wayesesuka wahamba. Bheka, nansi indoda yase-Etiyopiya, umthenwa, isikhulu sikaKhandakhe inkosikazi yase-Etiyopiya, ebiphezu kwengcebo yayo yonke, ebifikile eJerusalema izakukhuleka;
					</seg>
					<seg id="b.ACT.8.28" type="verse">
						ibisibuya, ihlezi enqoleni yayo, ifunda umprofethi u-Isaya.
					</seg>
					<seg id="b.ACT.8.29" type="verse">
						UMoya wathi kuFiliphu: “Sondela, unamathele kuleyo nqola.”
					</seg>
					<seg id="b.ACT.8.30" type="verse">
						UFiliphu wayesegijimela kuyo, wayizwa ifunda umprofethi u-Isaya, wathi: “Uyakuqonda kambe lokhu okufundayo na?”
					</seg>
					<seg id="b.ACT.8.31" type="verse">
						Yona yathi: “Ngingakwazi kanjani, uma kungekho ongiholayo na?” Yamnxusa uFiliphu ukuba akhwele ahlale nayo.
					</seg>
					<seg id="b.ACT.8.32" type="verse">
						Kepha isahlukwana sombhalo ebisifunda yilesi esithi: “Wayiswa ekuhlatshweni njengemvu; njengewundlu elithule phambi komgundi walo kanjalo kawuvulanga umlomo wakhe.
					</seg>
					<seg id="b.ACT.8.33" type="verse">
						Ekuthobeleni kwakhe ukwahlulelwa kwakhe kwasuswa. Ngubani ongalanda ngesizukulwane sakhe na? Ngokuba ukuphila kwakhe kuyasuswa emhlabeni.”
					</seg>
					<seg id="b.ACT.8.34" type="verse">
						Kepha umthenwa wathatha wathi kuFiliphu: “Ngiyacela, umprofethi ukhuluma lokho ngobani na? Uzisho yena noma omunye na?”
					</seg>
					<seg id="b.ACT.8.35" type="verse">
						UFiliphu wavula umlomo wakhe, eqala kulowo mbhalo washumayela ivangeli ngoJesu.
					</seg>
					<seg id="b.ACT.8.36" type="verse">
						Kwathi besahamba endleleni, bafika emanzini. Umthenwa wathi: “Bheka, nanka amanzi; kwalani ukuba ngibhapathizwe na?”
					</seg>
					<seg id="b.ACT.8.37" type="verse">
						UFiliphu wathi kuye: “Uma ukholwa ngenhliziyo yonke, kungenziwa.” Waphendula wathi: “Ngiyakholwa ukuthi uJesu Kristu uyiNdodana kaNkulunkulu.”
					</seg>
					<seg id="b.ACT.8.38" type="verse">
						Wayala ukuba inqola ime. Behlela emanzini bobabili, uFiliphu nomthenwa; wambhapathiza.
					</seg>
					<seg id="b.ACT.8.39" type="verse">
						Kwathi sebekhuphukile emanzini, uMoya weNkosi wamhlwitha uFiliphu, umthenwa akabe esambona, kodwa wahamba ngendlela yakhe ethokoza.
					</seg>
					<seg id="b.ACT.8.40" type="verse">
						Kepha uFiliphu wafunyanwa e-Azotu, wahamba eshumayela ivangeli kuyo yonke imizi, waze wafika eKesariya.
					</seg>
				</div>
				<div id="b.ACT.9" type="chapter">
					<seg id="b.ACT.9.1" type="verse">
						Kepha uSawulu esafutha ngokusongela nokubulala abafundi beNkosi, waya kumpristi omkhulu,
					</seg>
					<seg id="b.ACT.9.2" type="verse">
						wacela kuye izincwadi zokuya eDamaseku emasinagogeni, kuze kuthi uma efumana abantu baleyo Ndlela, abesilisa nabesifazane, abayise eJerusalema beboshiwe.
					</seg>
					<seg id="b.ACT.9.3" type="verse">
						Kepha ekuhambeni kwakhe, esesondela eDamaseku, kwambaneka masinyane nxazonke ukukhanya okuvela ezulwini.
					</seg>
					<seg id="b.ACT.9.4" type="verse">
						Wawa phansi emhlabathini, wezwa izwi lithi kuye: “Sawulu, Sawulu, ungizingelelani na? Kulukhuni kuwe ukukhahlela ezinkandini.”
					</seg>
					<seg id="b.ACT.9.5" type="verse">
						Wayesethi: “Ungubani, Nkosi?” Yathi: “Mina nginguJesu omzingelayo wena;
					</seg>
					<seg id="b.ACT.9.6" type="verse">
						kodwa vuka ungene emzini, uzakutshelwa lokhu omelwe ukukwenza.”
					</seg>
					<seg id="b.ACT.9.7" type="verse">
						Kepha amadoda ayehamba naye ayemi engenakukhuluma, ngokuba ezwa izwi kodwa ayengaboni muntu.
					</seg>
					<seg id="b.ACT.9.8" type="verse">
						USawulu wayesevuka phansi; kepha esevulile amehlo akhe, kabonanga lutho. Base bembamba ngesandla, bamyisa eDamaseku.
					</seg>
					<seg id="b.ACT.9.9" type="verse">
						Izinsuku zaba ntathu engaboni, engadli, engaphuzi.
					</seg>
					<seg id="b.ACT.9.10" type="verse">
						Kwakukhona eDamaseku umfundi othile, igama lakhe lingu-Ananiya; iNkosi yathi kuye ngombono: “Ananiya!” Yena wathi: “Ngikhona, Nkosi.”
					</seg>
					<seg id="b.ACT.9.11" type="verse">
						INkosi yayisithi kuye: “Suka uye esitaladini esithiwa Siqondile, ufune endlini kaJuda umuntu ogama lakhe linguSawulu waseTarsu; ngokuba bheka, uyakhuleka;
					</seg>
					<seg id="b.ACT.9.12" type="verse">
						ubonile indoda, igama layo lingu-Ananiya, ingena, ibeka izandla phezu kwakhe ukuba abone.”
					</seg>
					<seg id="b.ACT.9.13" type="verse">
						Kepha u-Ananiya waphendula wathi: “Nkosi, ngizwile ngabaningi ngaleyo ndoda konke okubi ekwenzile kwabangcwele bakho eJerusalema;
					</seg>
					<seg id="b.ACT.9.14" type="verse">
						nalapha unamandla avela kubapristi abakhulu okubopha bonke abakhuleka egameni lakho.”
					</seg>
					<seg id="b.ACT.9.15" type="verse">
						INkosi yayisithi kuye: “Hamba, ngokuba lo uyisitsha sami esikhethiweyo sokuphatha igama lami phambi kwabezizwe, namakhosi, nabantwana bakwa-Israyeli,
					</seg>
					<seg id="b.ACT.9.16" type="verse">
						ngokuba mina ngizakumbonisa konke amelwe ukuhlushwa ngakho ngenxa yegama lami.”
					</seg>
					<seg id="b.ACT.9.17" type="verse">
						Khona wahamba u-Ananiya, wangena endlini, wabeka izandla phezu kwakhe, wathi: “Sawulu umzalwane, iNkosi uJesu eyabonakala kuwe endleleni oze ngayo, ingithumile ukuba ubuye ubone, ugcwaliswe ngoMoya oNgcwele.”
					</seg>
					<seg id="b.ACT.9.18" type="verse">
						Kwawa masinyane emehlweni akhe kwangathi inkwethu, wabona, wasukuma, wabhapathizwa;
					</seg>
					<seg id="b.ACT.9.19" type="verse">
						esedlile wathola amandla. Wahlala nabafundi baseDamaseku izinsuku ezithile.
					</seg>
					<seg id="b.ACT.9.20" type="verse">
						Masinyane washumayela emasinagogeni ngoJesu ukuthi yena uyiNdodana kaNkulunkulu.
					</seg>
					<seg id="b.ACT.9.21" type="verse">
						Kepha bamangala bonke abezwayo, bathi: “Lo asiye yini owachitha eJerusalema abakhuleka kulelo gama, nalapha uze ngalokhu ukuba abaqhube beboshiwe kubapristi abakhulu na?”
					</seg>
					<seg id="b.ACT.9.22" type="verse">
						Kodwa uSawulu wakhula kakhulu emandleni, wahlula abaJuda abakhileyo eDamaseku eqinisa ukuthi lowo unguKristu.
					</seg>
					<seg id="b.ACT.9.23" type="verse">
						Sekudlule izinsuku eziningi, abaJuda benza icebo lokuba bambulale.
					</seg>
					<seg id="b.ACT.9.24" type="verse">
						Kepha icebo labo laziwa nguSawulu. Babemhlalela nasemasangweni imini nobusuku ukuba bambulale.
					</seg>
					<seg id="b.ACT.9.25" type="verse">
						Abafundi base bemthatha ebusuku, bamehlisa ogangeni, bemewula ngeqoma.
					</seg>
					<seg id="b.ACT.9.26" type="verse">
						Esefikile eJerusalema wazama ukuzihlanganisa nabafundi; kepha bonke bamesaba, bengakholwa ukuthi ungumfundi.
					</seg>
					<seg id="b.ACT.9.27" type="verse">
						Kodwa uBarnaba wamthatha, wamyisa kubaphostoli, wabalandisa ngokuthi uyibonile iNkosi endleleni, nokuthi ikhulumile kuye, nokuthi eDamaseku wayeshumayele ngesibindi ngegama likaJesu.
					</seg>
					<seg id="b.ACT.9.28" type="verse">
						Wayenabo eJerusalema, engena ephuma, eshumayela ngesibindi ngegama leNkosi,
					</seg>
					<seg id="b.ACT.9.29" type="verse">
						ekhuluma ephikisana nabaJuda abakhuluma isiGreki; bona bazama ukumbulala.
					</seg>
					<seg id="b.ACT.9.30" type="verse">
						Abazalwane sebekwazi lokho bamehlisela eKesariya, bamthumela eTarsu.
					</seg>
					<seg id="b.ACT.9.31" type="verse">
						Njalo-ke ibandla laba nokuthula kulo lonke laseJudiya, naseGalile, naseSamariya, lakheka, lihamba ekwesabeni iNkosi, landa ngenduduzo kaMoya oNgcwele.
					</seg>
					<seg id="b.ACT.9.32" type="verse">
						Kwathi uPetru ehambela izindawo zonke, wehlela nakwabangcwele abakhe eLida.
					</seg>
					<seg id="b.ACT.9.33" type="verse">
						Wafumana khona umuntu othile ogama lakhe lingu-Eneya, owayeselele ecansini iminyaka eyisishiyagalombili efe uhlangothi.
					</seg>
					<seg id="b.ACT.9.34" type="verse">
						Khona uPetru wathi kuye: “Eneya, uJesu Kristu uyakuphilisa; vuka, wendlule icansi lakho.” Wayesevuka masinyane.
					</seg>
					<seg id="b.ACT.9.35" type="verse">
						Bambona bonke abakhe eLida naseSarona, baphendukela eNkosini.
					</seg>
					<seg id="b.ACT.9.36" type="verse">
						EJopha kwakukhona umfundikazi othile ogama lakhe linguThabitha, okungukuthi uDorka ngokuhunyushwa; yena wayenemisebenzi eminingi emihle nokwabela abampofu izipho.
					</seg>
					<seg id="b.ACT.9.37" type="verse">
						Kwathi ngalezo zinsuku wagula, wafa; sebemgezile bambeka ekamelweni eliphezulu.
					</seg>
					<seg id="b.ACT.9.38" type="verse">
						Kepha iLida laliseduze neJopha; ngakho-ke abafundi sebezwile ukuthi uPetru ukhona lapho, bathuma kuye amadoda amabili emncenga ethi: “Ungalibali ukuza kithi.”
					</seg>
					<seg id="b.ACT.9.39" type="verse">
						Wayesesuka uPetru, wahamba nabo. Esefikile, bamyisa ekamelweni eliphezulu; abafelokazi bonke beza kuye bekhala, bembonisa izambatho nezingubo abezenzile uDorka esenabo.
					</seg>
					<seg id="b.ACT.9.40" type="verse">
						Kepha uPetru wabakhipha bonke, waguqa ngamadolo, wakhuleka, waphendukela esidunjini, wathi: “Thabitha, vuka!” Wayesevula amehlo akhe, wabona uPetru, walulama.
					</seg>
					<seg id="b.ACT.9.41" type="verse">
						Yena wambamba ngesandla, wamsukumisa. Wayesebiza abangcwele nabafelokazi, wambeka phambi kwabo ephilile.
					</seg>
					<seg id="b.ACT.9.42" type="verse">
						Kwezwakala lokho kulo lonke iJopha; abaningi bakholwa yiNkosi.
					</seg>
					<seg id="b.ACT.9.43" type="verse">
						Wayesehlala izinsuku eziningi eJopha kwaSimoni umshuki.
					</seg>
				</div>
				<div id="b.ACT.10" type="chapter">
					<seg id="b.ACT.10.1" type="verse">
						Kwakukhona eKesariya indoda ethile egama layo linguKorneliyu, eyinduna yekhulu yebutho elithiwa elase-Italiya;
					</seg>
					<seg id="b.ACT.10.2" type="verse">
						wayengumuntu okholwayo nowesaba uNkulunkulu kanye nendlu yakhe yonke, abela abantu abampofu izipho eziningi, ekhuleka kuNkulunkulu njalonjalo.
					</seg>
					<seg id="b.ACT.10.3" type="verse">
						Wabona ngokusobala embonweni ingelosi kaNkulunkulu ingena kuye kungathi ngehora lesishiyagalolunye lemini, ithi: “Korneliyu!”
					</seg>
					<seg id="b.ACT.10.4" type="verse">
						Wayigqolozela enokwesaba, wathi: “Kwenze njani, Nkosi?” Yathi kuye: “Imikhuleko yakho nokwabela kwakho abampofu izipho kwenyukile kwaba yisikhumbuzo emehlweni kaNkulunkulu.
					</seg>
					<seg id="b.ACT.10.5" type="verse">
						Thuma-ke amadoda eJopha, ubize uSimoni othile othiwa uPetru;
					</seg>
					<seg id="b.ACT.10.6" type="verse">
						yena ungenisile kwaSimoni othile, umshuki, ondlu yakhe ingaselwandle.”
					</seg>
					<seg id="b.ACT.10.7" type="verse">
						Isimukile ingelosi ebikhuluma naye, wabiza ababili bendlu yakhe nebutho elikholwayo kulawo ayehlala naye njalo,
					</seg>
					<seg id="b.ACT.10.8" type="verse">
						wabalandisa konke, wabathumela eJopha.
					</seg>
					<seg id="b.ACT.10.9" type="verse">
						Ngangomuso besahamba labo, sebesondela emzini, uPetru wenyukela phezu kwendlu ukuyokhuleka ngehora lesithupha.
					</seg>
					<seg id="b.ACT.10.10" type="verse">
						Khona walamba kakhulu, wafuna ukudla; kepha besamlungisela wehlelwa yisiyezi,
					</seg>
					<seg id="b.ACT.10.11" type="verse">
						wabona izulu livulekile nesitsha esithile sehla sinjengendwangu enkulu, sehliselwa emhlabeni ngamachopho amane.
					</seg>
					<seg id="b.ACT.10.12" type="verse">
						Kusona kwakukhona zonke izilwane ezinezinyawo ezine, nezinwabuzelayo zomhlaba, nezinyoni zezulu.
					</seg>
					<seg id="b.ACT.10.13" type="verse">
						Kwavela izwi, lathi kuye: “Vuka, Petru; hlaba, udle.”
					</seg>
					<seg id="b.ACT.10.14" type="verse">
						Kepha uPetru wathi: “Qha, Nkosi, ngokuba angizange ngikudle okuyichilo nokungcolileyo.”
					</seg>
					<seg id="b.ACT.10.15" type="verse">
						Izwi laphinda lasho kuye ngokwesibili, lathi: “Lokho akuhlambululile uNkulunkulu, ungasho wena ukuthi kubi.”
					</seg>
					<seg id="b.ACT.10.16" type="verse">
						Lokho kwaphindwa kathathu; isitsha senyuselwa masinyane ezulwini.
					</seg>
					<seg id="b.ACT.10.17" type="verse">
						UPetru esasambathekile ngokuthi ngakube uyini lowo mbono awubonileyo, bheka, amadoda ayethunyiwe nguKorneliyu, esebuzile indlu kaSimoni, ema ngasesangweni,
					</seg>
					<seg id="b.ACT.10.18" type="verse">
						amemeza ebuza ukuthi uSimoni othiwa uPetru ungenisile yini lapho.
					</seg>
					<seg id="b.ACT.10.19" type="verse">
						UPetru esazindla ngombono, uMoya wathi kuye: “Bheka, amadoda amabili ayakufuna;
					</seg>
					<seg id="b.ACT.10.20" type="verse">
						sukuma-ke, wehle, uhambe nabo, ungangabazi ngalutho, ngokuba yimina engibathumileyo.”
					</seg>
					<seg id="b.ACT.10.21" type="verse">
						UPetru wayesehlela kuwo amadoda, wathi: “Bhekani, yimina enimfunayo; kuyindabani enize ngayo na?”
					</seg>
					<seg id="b.ACT.10.22" type="verse">
						Bathi: “UKorneliyu induna yekhulu, indoda elungileyo nemesabayo uNkulunkulu, efakazelwa kahle esizweni sonke sabaJuda, uyaliwe yingelosi engcwele ukuba akubizele endlini yakhe, ezwe amazwi kuwe.”
					</seg>
					<seg id="b.ACT.10.23" type="verse">
						Wayesebabiza, wabangenisa. Ngangomuso wasuka wahamba nabo, abathile babazalwane baseJopha bamphelekezela.
					</seg>
					<seg id="b.ACT.10.24" type="verse">
						Ngangomuso bangena eKesariya. UKorneliyu wayebalindele esebizile izihlobo nabangane bakhe abakhulu.
					</seg>
					<seg id="b.ACT.10.25" type="verse">
						Kwathi ukuba angene uPetru, uKorneliyu wamhlangabeza, wawa phansi ngasezinyaweni zakhe, wakhuleka.
					</seg>
					<seg id="b.ACT.10.26" type="verse">
						Kepha uPetru wamvusa wathi: “Sukuma, nami ngingumuntu nje.”
					</seg>
					<seg id="b.ACT.10.27" type="verse">
						Esakhuluma naye wangena, wafumana abaningi ababebuthene.
					</seg>
					<seg id="b.ACT.10.28" type="verse">
						Wayesethi: “Niyazi ukuthi akuvunyelwe ukuba umuntu ongumJuda ahlangane, ahambelane nowesinye isizwe; kepha uNkulunkulu ungitshengisile ukuba ngingasho nangoyedwa ukuthi unechilo nokuthi ungcolile.
					</seg>
					<seg id="b.ACT.10.29" type="verse">
						Ngakho lokhu ngibiziwe, ngizile ngingalanga. Ngakho-ke sengiyabuza ukuthi ningibizeleni na?”
					</seg>
					<seg id="b.ACT.10.30" type="verse">
						UKorneliyu wathi: “Ngezinsuku ezine ezidlule ngaleli hora bengenza umkhuleko wehora lesishiyagalolunye endlini yami; bheka, indoda eyembethe ingubo ekhazimulayo yema phambi kwami,
					</seg>
					<seg id="b.ACT.10.31" type="verse">
						yathi: ‘Korneliyu, kuzwakele ukukhuleka kwakho, nokwabela kwakho abampofu izipho kukhunjuliwe phambi kukaNkulunkulu.
					</seg>
					<seg id="b.ACT.10.32" type="verse">
						Ngakho thumela eJopha, ubize uSimoni othiwa uPetru; yena ungenisile endlini kaSimoni umshuki ngaselwandle.’
					</seg>
					<seg id="b.ACT.10.33" type="verse">
						Ngase ngithumela kuwe ngaso leso sikhathi; wenze kahle ufike. Manje sesikhona sonke phambi kukaNkulunkulu ukuba sizwe konke okuyalelwe yiNkosi.”
					</seg>
					<seg id="b.ACT.10.34" type="verse">
						Khona uPetru wavula umlomo, wathi: “Nembala ngiyabona ukuthi uNkulunkulu akabheki ubuso bamuntu,
					</seg>
					<seg id="b.ACT.10.35" type="verse">
						kodwa ezizweni zonke omesabayo nowenza ukulunga uyamukeleka kuye.
					</seg>
					<seg id="b.ACT.10.36" type="verse">
						Walithumela izwi kubantwana bakwa-Israyeli, eshumayela ivangeli lokuthula ngaye uJesu Kristu; yena uyiNkosi yabo bonke.
					</seg>
					<seg id="b.ACT.10.37" type="verse">
						Niyalazi izwi elamenyezelwa eJudiya lonke, liqalile eGalile, emva kokubhapathiza akushumayelayo uJohane
					</seg>
					<seg id="b.ACT.10.38" type="verse">
						lokuthi: UNkulunkulu wamgcoba uJesu waseNazaretha ngoMoya oNgcwele nangamandla, owahamba enza umusa, ephulukisa bonke ababesemandleni kaSathane, ngokuba uNkulunkulu wayenaye.
					</seg>
					<seg id="b.ACT.10.39" type="verse">
						“Nathi singofakazi bezinto zonke azenzayo ezweni labaJuda naseJerusalema yena abambulalayo bemphanyeka emthini.
					</seg>
					<seg id="b.ACT.10.40" type="verse">
						Lowo uNkulunkulu wamvusa ngosuku lwesithathu, wamnika ukuba abonakale,
					</seg>
					<seg id="b.ACT.10.41" type="verse">
						kungekubantu bonke kodwa kithina esingofakazi ababekhethwe nguNkulunkulu ngaphambili, esasidla siphuza naye emva kokuvuka kwakhe kwabafileyo.
					</seg>
					<seg id="b.ACT.10.42" type="verse">
						Wasiyala ukuba sishumayele kubantu, sifakaze ukuthi: Nguye omiswe nguNkulunkulu ukuba abe nguMahluleli wabaphilayo nabafileyo.
					</seg>
					<seg id="b.ACT.10.43" type="verse">
						Ngaye bonke abaprofethi bafakaza ukuthi ngegama lakhe bonke abakholwa nguye bayakwamukela ukuthethelelwa kwezono.”
					</seg>
					<seg id="b.ACT.10.44" type="verse">
						Kwathi uPetru esakhuluma lawo mazwi, uMoya oNgcwele wehlela phezu kwabo bonke ababelizwa izwi.
					</seg>
					<seg id="b.ACT.10.45" type="verse">
						Abokusoka abakholwayo ababefikile noPetru bamangala kakhulu, ngokuba isipho sikaMoya oNgcwele sitheliwe naphezu kwabezizwe.
					</seg>
					<seg id="b.ACT.10.46" type="verse">
						Ngokuba babezwa bekhuluma ngezilimi, betusa uNkulunkulu. Khona uPetru waphendula wathi:
					</seg>
					<seg id="b.ACT.10.47" type="verse">
						“Ukhona yini ongala namanzi ukuba bangabhapathizwa laba abamukela uMoya oNgcwele njengathi na?”
					</seg>
					<seg id="b.ACT.10.48" type="verse">
						Wayeseyala ukuba babhapathizwe egameni leNkosi. Base bemncenga ukuba ahlale izinsuku ezithile.
					</seg>
				</div>
				<div id="b.ACT.11" type="chapter">
					<seg id="b.ACT.11.1" type="verse">
						Kepha abaphostoli nabazalwane abaseJudiya bezwa ukuthi nabezizwe balamukele izwi likaNkulunkulu.
					</seg>
					<seg id="b.ACT.11.2" type="verse">
						Kwathi ukuba uPetru enyukele eJerusalema, abokusoka baphikisana naye,
					</seg>
					<seg id="b.ACT.11.3" type="verse">
						bathi: “Ungene kubantu abangasokile, wadla nabo.”
					</seg>
					<seg id="b.ACT.11.4" type="verse">
						Kepha uPetru wabathathela konke ngokulandelana, wathi:
					</seg>
					<seg id="b.ACT.11.5" type="verse">
						“Mina bengisemzini waseJopha ngikhuleka; ngehlelwa yisiyezi, ngabona umbono, kwehla isitsha esithile sinjengendwangu enkulu, yehliswa ezulwini ngamachopho amane, yaze yafika kimi.
					</seg>
					<seg id="b.ACT.11.6" type="verse">
						Kwathi ukuba ngiyigqolozele, ngabhekisisa, ngabona izilwane zomhlaba ezinezinyawo ezine, nezilo zasendle, nezinwabuzelayo, nezinyoni zezulu.
					</seg>
					<seg id="b.ACT.11.7" type="verse">
						Ngezwa izwi lithi kimi: ‘Sukuma, Petru; hlaba, udle.’
					</seg>
					<seg id="b.ACT.11.8" type="verse">
						“Kepha ngathi: ‘Qha, Nkosi, ngokuba okuyichilo nokungcolileyo akuzange kungene emlonyeni wami.’
					</seg>
					<seg id="b.ACT.11.9" type="verse">
						“Khona izwi elivela ezulwini laphendula ngokwesibili, lathi: ‘Lokho akuhlambululileyo uNkulunkulu, ungasho wena ukuthi kuyichilo.’
					</seg>
					<seg id="b.ACT.11.10" type="verse">
						Lokho-ke kwenzeka kathathu, konke kwabuye kwenyuselwa ezulwini.
					</seg>
					<seg id="b.ACT.11.11" type="verse">
						“Bhekani, ngaso leso sikhathi kwase kumi amadoda amathathu phambi kwendlu esasikuyo; ayethunyelwe kimi, evela eKesariya.
					</seg>
					<seg id="b.ACT.11.12" type="verse">
						UMoya wayesethi kimi angihambe nabo ngingangabazi ngalutho. Bangiphelekezela labo bazalwane abayisithupha, saya sangena endlini yaleyo ndoda.
					</seg>
					<seg id="b.ACT.11.13" type="verse">
						Yasibikela-ke ukuthi yayibonile ingelosi imi endlini yayo, ithi: ‘Thumela eJopha, ulande uSimoni othiwa uPetru
					</seg>
					<seg id="b.ACT.11.14" type="verse">
						ozakukhuluma kuwe amazwi ozakusindiswa ngawo, wena nendlu yakho yonke.’
					</seg>
					<seg id="b.ACT.11.15" type="verse">
						“Ngathi ngisaqala ukukhuluma, uMoya oNgcwele wehlela phezu kwabo njengakithi ekuqaleni.
					</seg>
					<seg id="b.ACT.11.16" type="verse">
						Ngalikhumbula-ke izwi leNkosi, njengalokho yathi: ‘UJohane wabhapathiza ngamanzi, kodwa nina nizakubhapathizwa ngoMoya oNgcwele.’
					</seg>
					<seg id="b.ACT.11.17" type="verse">
						Ngakho uma uNkulunkulu ebanikile bona isipho njengathi esakholwa yiNkosi uJesu Kristu, ngingubani mina ukuba ngivimbele uNkulunkulu na?”
					</seg>
					<seg id="b.ACT.11.18" type="verse">
						Bathi ukuzwa lokho, bathula, badumisa uNkulunkulu, bathi: “Kanti uNkulunkulu unike nabezizwe ukuphendukela ekuphileni.”
					</seg>
					<seg id="b.ACT.11.19" type="verse">
						Kepha labo ababehlakazekile ngokuhlupheka okwaqala ngoStefanu bahamba, baze bafika eFenike, naseKhupro, nase-Antiyokiya, bengalikhulumi izwi koyedwa, kubaJuda kuphela.
					</seg>
					<seg id="b.ACT.11.20" type="verse">
						Kodwa kwakukhona abanye kubo, amadoda aseKhupro naseKhurene, abathi befika e-Antiyokiya, bakhuluma nakumaGreki, beshumayela ivangeli ngeNkosi uJesu.
					</seg>
					<seg id="b.ACT.11.21" type="verse">
						Isandla seNkosi sasinabo; kwakholwa abaningi kakhulu, baphendukela eNkosini.
					</seg>
					<seg id="b.ACT.11.22" type="verse">
						Kepha kwezwakala izwi ngabo ezindlebeni zebandla laseJerusalema; lase lithuma uBarnaba ukuba ahambe afike e-Antiyokiya;
					</seg>
					<seg id="b.ACT.11.23" type="verse">
						wathi ukuba afike, abone umusa kaNkulunkulu, wathokoza, wabayala bonke ukuba banamathele eNkosini ngokuzimisela inhliziyo.
					</seg>
					<seg id="b.ACT.11.24" type="verse">
						Ngokuba wayeyindoda enhle, egcwele uMoya oNgcwele nokukholwa; kwenezelwa eNkosini abantu abaningi.
					</seg>
					<seg id="b.ACT.11.25" type="verse">
						UBarnaba wayeseya eTarsu ukuba afune uSawulu;
					</seg>
					<seg id="b.ACT.11.26" type="verse">
						kwathi esemfumene, wamyisa e-Antiyokiya. Kwase kwenzeka ukuba umnyaka wonke bahlangane ebandleni, befundisa abantu abaningi. Kwaqala e-Antiyokiya ukuba abafundi bathiwe amaKristu.
					</seg>
					<seg id="b.ACT.11.27" type="verse">
						Ngalezo zinsuku kwehlela e-Antiyokiya abaprofethi bevela eJerusalema.
					</seg>
					<seg id="b.ACT.11.28" type="verse">
						Kwasukuma omunye kubo ogama lakhe lingu-Agabu, wakhomba ngoMoya ukuthi kuzakuba khona indlala enzima ezweni lonke; yaba khona emihleni kaKlawudiyu.
					</seg>
					<seg id="b.ACT.11.29" type="verse">
						Abafundi base bezimisela ukuba yilowo nalowo kubo athumele njengamandla akhe okokusiza abazalwane abakhe eJudiya.
					</seg>
					<seg id="b.ACT.11.30" type="verse">
						Bakwenza-ke, bakuthumela emalungeni ngesandla sikaBarnaba noSawulu.
					</seg>
				</div>
				<div id="b.ACT.12" type="chapter">
					<seg id="b.ACT.12.1" type="verse">
						Ngaleso sikhathi uHerode inkosi welula izandla ukuba ahluphe abathile bebandla.
					</seg>
					<seg id="b.ACT.12.2" type="verse">
						Wabulala uJakobe umfowabo kaJohane ngenkemba.
					</seg>
					<seg id="b.ACT.12.3" type="verse">
						Esebonile ukuthi lokhu kuyabathokozisa abaJuda, waqhubeka wambamba noPetru. Kwakuyizinsuku zezinkwa ezingenamvubelo.
					</seg>
					<seg id="b.ACT.12.4" type="verse">
						Wambamba, wamfaka etilongweni, wamnikela emaviyweni amane, yilelo nalelo linamabutho amane, ukuba amlinde, ehlose ukumkhuphulela ebantwini emva kwePhasika.
					</seg>
					<seg id="b.ACT.12.5" type="verse">
						Ngakho-ke uPetru wagcinwa etilongweni; kepha ibandla lamkhulekela ngesineke kuNkulunkulu.
					</seg>
					<seg id="b.ACT.12.6" type="verse">
						Kwathi mhla uHerode ebezakumphumisa, ngalobo busuku uPetru wayelele phakathi kwamabutho amabili, eboshiwe ngamaketanga amabili, nabalindi phambi komnyango begcina itilongo.
					</seg>
					<seg id="b.ACT.12.7" type="verse">
						Bheka, yafika ingelosi yeNkosi, kwakhanya ukukhanya etilongweni, yamshaya uPetru ohlangothini, yamvusa ithi: “Shesha usukume.” Ayesewa amaketanga ezandleni zakhe.
					</seg>
					<seg id="b.ACT.12.8" type="verse">
						Ingelosi yathi kuye: “Gqoka, ufake izicathulo zakho.” Wenze njalo. Yathi kuye: “Yembatha ingubo yakho, ungilandele.”
					</seg>
					<seg id="b.ACT.12.9" type="verse">
						Waphuma, wayilandela; wayengazi ukuthi kuyiqiniso okwenziwa yingelosi, kodwa wayethi ubona umbono.
					</seg>
					<seg id="b.ACT.12.10" type="verse">
						Sebedlulile kubalindi bokuqala nabesibili bafika esangweni lensimbi eliya emzini, labavulekela ngokwalo, baphuma, badlula isitaladi saba sinye; ingelosi yayisimshiya masinyane.
					</seg>
					<seg id="b.ACT.12.11" type="verse">
						UPetru esesangulukile wathi: “Manje sengiyazi ngeqiniso ukuthi iNkosi ithumile ingelosi yayo, yangikhulula esandleni sikaHerode nakukho konke okubhekwe yisizwe sabaJuda.”
					</seg>
					<seg id="b.ACT.12.12" type="verse">
						Sekumkhanyele lokho, wafika endlini kaMariya unina kaJohane othiwa uMarku, lapho bebebuthene khona abaningi bekhuleka.
					</seg>
					<seg id="b.ACT.12.13" type="verse">
						Esengqongqotha esivalweni sesango, yeza intombazana ukusabela, egama layo linguRoda;
					</seg>
					<seg id="b.ACT.12.14" type="verse">
						isilizwile izwi likaPetru ayivulanga esangweni ngenxa yokuthokoza, kepha yagijima yabika ukuthi uPetru umi ngasesangweni.
					</seg>
					<seg id="b.ACT.12.15" type="verse">
						Kodwa bathi kuyo: “Uyahlanya.” Yona yaqinisa yathi: “Hhayi, kunjalo.” Bona bathi: “Yingelosi yakhe.”
					</seg>
					<seg id="b.ACT.12.16" type="verse">
						Kepha uPetru waqinisa wangqongqotha; sebevulile babona ukuthi nguye, bamangala.
					</seg>
					<seg id="b.ACT.12.17" type="verse">
						Wayesebaqhweba ngesandla ukuba bathule, wabalandisa ukuthi iNkosi imkhiphe kanjani etilongweni, wathi: “Bikelani uJakobe nabazalwane lokhu.” Wayesephuma, waya kwenye indawo.
					</seg>
					<seg id="b.ACT.12.18" type="verse">
						Sekusile, kwaba khona ukunyakaza okukhulu phakathi kwamabutho kokuthi uPetru wehlelwe yini.
					</seg>
					<seg id="b.ACT.12.19" type="verse">
						UHerode esemfunile engamfumananga, wabuzisisa abalindi, wayala ukuba babulawe. Wayesehla eJudiya, waya eKesariya, wahlala khona.
					</seg>
					<seg id="b.ACT.12.20" type="verse">
						Kepha wayebathukuthelele abaseTire nabaseSidoni; kodwa beza kuye nganhliziyonye; sebemvumisile uBlastu induna yendlu yenkosi, bacela ukuthula, ngokuba izwe lakubo lalifunzwa ngelenkosi.
					</seg>
					<seg id="b.ACT.12.21" type="verse">
						Ngosuku olumisiweyo uHerode wembatha ingubo yobukhosi, wahlala esihlalweni, wakhuluma kubantu.
					</seg>
					<seg id="b.ACT.12.22" type="verse">
						Abantu bamemeza bathi: “Yizwi likaNkulunkulu, akusilo elomuntu.”
					</seg>
					<seg id="b.ACT.12.23" type="verse">
						Kepha ingelosi yeNkosi yamshaya khona lapho, ngokuba enganikanga uNkulunkulu udumo; wadliwa yizimpethu, wafa.
					</seg>
					<seg id="b.ACT.12.24" type="verse">
						Kodwa izwi likaNkulunkulu lakhula, landa.
					</seg>
					<seg id="b.ACT.12.25" type="verse">
						Kepha oBarnaba noSawulu babuya eJerusalema sebeqede ukukhonza kwabo, behamba benoJohane othiwa uMarku.
					</seg>
				</div>
				<div id="b.ACT.13" type="chapter">
					<seg id="b.ACT.13.1" type="verse">
						Kwakukhona e-Antiyokiya ebandleni lakhona abaprofethi nabafundisi: oBarnaba, noSimeyoni othiwa uNigeri, noLukiyu waseKhurene, noManayeni owayondliwe kanye noHerode umtetrarki, noSawulu.
					</seg>
					<seg id="b.ACT.13.2" type="verse">
						Kwathi bekhonza iNkosi, bezila, uMoya oNgcwele wathi: “Ngahlukaniseleni oBarnaba noSawulu ukuba baye emsebenzini engibabizele wona.”
					</seg>
					<seg id="b.ACT.13.3" type="verse">
						Khona bazila ukudla bakhuleka, babeka izandla phezu kwabo, babamukisa.
					</seg>
					<seg id="b.ACT.13.4" type="verse">
						Bona-ke bethunyiwe nguMoya oNgcwele behlela eSelukiya; basuka lapho, baya eKhupro ngomkhumbi.
					</seg>
					<seg id="b.ACT.13.5" type="verse">
						Ekufikeni kwabo eSalami bashumayela izwi likaNkulunkulu emasinagogeni abaJuda; babe noJohane eyisikhonzi sabo.
					</seg>
					<seg id="b.ACT.13.6" type="verse">
						Sebedabule isiqhingi sonke, baze bafika ePhafu, bafumana indoda ethile eyisanusi nomprofethi wamanga, umJuda, ogama lakhe linguBarjesu,
					</seg>
					<seg id="b.ACT.13.7" type="verse">
						owayekhona kumbusi wezwe uSergiyu Pawulu, umuntu onengqondo enhle. Yena wabiza oBarnaba noSawulu, wafuna ukuzwa izwi likaNkulunkulu.
					</seg>
					<seg id="b.ACT.13.8" type="verse">
						Kodwa u-Eluma, isanusi, ngokuba linjalo igama lakhe ngokuhunyushwa, wamelana nabo, wafuna ukuphambukisa umbusi ekukholweni.
					</seg>
					<seg id="b.ACT.13.9" type="verse">
						Kepha uSawulu osethiwa uPawulu, egcwele uMoya oNgcwele wamgqolozela,
					</seg>
					<seg id="b.ACT.13.10" type="verse">
						wathi: “O wena ogcwele inkohliso yonke nobubi bonke, ndodana kaSathane, sitha sokulunga konke, awuyikuyeka ukuziphambukisa izindlela eziqondileyo zeNkosi na?
					</seg>
					<seg id="b.ACT.13.11" type="verse">
						Bheka, isandla seNkosi siphezu kwakho manje. Uzakuba yimpumputhe, kube yisikhathi ungaliboni ilanga.” Kwase kumfikela khona lapho ukufiphala nobumnyama, wahamba efuna abazakumhola ngesandla.
					</seg>
					<seg id="b.ACT.13.12" type="verse">
						Khona umbusi esebona okwenzekileyo wakholwa, emangaliswa ngesifundiso seNkosi.
					</seg>
					<seg id="b.ACT.13.13" type="verse">
						UPawulu nababe naye bamuka ePhafu ngomkhumbi, bafika ePherge lasePhamfiliya; kepha uJohane wahlukana nabo, wabuyela eJerusalema.
					</seg>
					<seg id="b.ACT.13.14" type="verse">
						Bona ekumukeni kwabo ePherge baya e-Antiyokiya lasePhisidiya, bangena esinagogeni ngosuku lwesabatha, bahlala phansi.
					</seg>
					<seg id="b.ACT.13.15" type="verse">
						Sekufundiwe umthetho nabaprofethi, abaphathi besinagoge bathumela kubo, bathi: “Madoda, bazalwane, uma ninezwi lokuyala abantu, khulumani.”
					</seg>
					<seg id="b.ACT.13.16" type="verse">
						Wayesesukuma uPawulu, waqhweba ngesandla, wathi: “Madoda akwa-Israyeli, nani enesaba uNkulunkulu, lalelani:
					</seg>
					<seg id="b.ACT.13.17" type="verse">
						UNkulunkulu walesi sizwe sakwa-Israyeli wabakhetha obaba, wabaphakamisa abantu bengabafokazi ezweni laseGibithe; wabakhipha kulo ngengalo ephakemeyo.
					</seg>
					<seg id="b.ACT.13.18" type="verse">
						Wababekezelela ehlane kungathi iminyaka engamashumi amane.
					</seg>
					<seg id="b.ACT.13.19" type="verse">
						Wachitha izizwe eziyisikhombisa ezweni laseKhanani, wababela izwe lazo libe yifa;
					</seg>
					<seg id="b.ACT.13.20" type="verse">
						kwadlula kungathi iminyaka engamakhulu amane namashumi ayisihlanu. Emva kwalokho wabanika abahluleli kwaze kwaba nguSamuweli umprofethi.
					</seg>
					<seg id="b.ACT.13.21" type="verse">
						Kusukela lapho bacela inkosi; uNkulunkulu wabanika uSawule indodana kaKisi, umuntu wesizwe sakwaBenjamini, iminyaka engamashumi amane.
					</seg>
					<seg id="b.ACT.13.22" type="verse">
						Esemkhiphile wabavusela uDavide abe yinkosi, afakaza ngaye ukuthi: ‘Ngimfumene uDavide kaJesayi, umuntu ongowenhliziyo yami, oyakwenza konke engikuthandayo.’
					</seg>
					<seg id="b.ACT.13.23" type="verse">
						Enzalweni yakhe uNkulunkulu walethela u-Israyeli uMsindisi uJesu njengokwethembisa kwakhe;
					</seg>
					<seg id="b.ACT.13.24" type="verse">
						engakafiki yena uJohane wayeseshumayele kuso sonke isizwe sakwa-Israyeli umbhapathizo wokuphenduka.
					</seg>
					<seg id="b.ACT.13.25" type="verse">
						Esegcina ukuhamba kwakhe uJohane wathi: ‘Lokhu enithi ngiyikho angisikho mina. Kodwa bhekani, uyeza emva kwami engingafanele ukukhumula isicathulo sezinyawo zakhe.’
					</seg>
					<seg id="b.ACT.13.26" type="verse">
						“Madoda, bazalwane, madodana ohlanga luka-Abrahama, nabaphakathi kwenu abamesabayo uNkulunkulu, izwi lale nsindiso lithunyelwe kithi.
					</seg>
					<seg id="b.ACT.13.27" type="verse">
						Ngokuba abakhileyo eJerusalema nababusi babo abamazanga yena, namazwi abaprofethi afundwa amasabatha ngamasabatha bawagcwalisa ngokumlahla;
					</seg>
					<seg id="b.ACT.13.28" type="verse">
						nakuba bengafumananga icala lokufa kuye, nokho bacela kuPilatu ukuba abulawe.
					</seg>
					<seg id="b.ACT.13.29" type="verse">
						Kwathi sebefeze konke okwakulotshiwe ngaye, bamehlisa emthini, bambeka ethuneni.
					</seg>
					<seg id="b.ACT.13.30" type="verse">
						Kepha uNkulunkulu wamvusa kwabafileyo.
					</seg>
					<seg id="b.ACT.13.31" type="verse">
						Wabonwa izinsuku eziningi yibo ababekhuphukele naye eJerusalema bevela eGalile, asebengofakazi bakhe kubantu manje.
					</seg>
					<seg id="b.ACT.13.32" type="verse">
						“Nathi sinishumayeza ivangeli lesithembiso esenziwa kobaba
					</seg>
					<seg id="b.ACT.13.33" type="verse">
						ukuthi uNkulunkulu usigcwalisile sona kubantwana bethu ngokumvusa uJesu, njengokuba kulotshiwe futhi kulo ihubo lesibili ukuthi: “ ‘Wena uyiNdodana yami, namuhla ngikuzele.’
					</seg>
					<seg id="b.ACT.13.34" type="verse">
						“Maqondana nokumvusa kwakhe kwabafileyo ukuba engasayikubuyela ekuboleni wakhuluma kanje, wathi: “ ‘Ngizakuninika okungcwele nokuthembekileyo kukaDavide.’
					</seg>
					<seg id="b.ACT.13.35" type="verse">
						“Ngakho nakwenye indawo uthi: “ ‘Awuyikunika oNgcwele wakho abone ukubola.’
					</seg>
					<seg id="b.ACT.13.36" type="verse">
						“Ngokuba uDavide esekhonzile icebo likaNkulunkulu esizukulwaneni sakhe, walala ubuthongo, wabekwa koyise, wabona ukubola.
					</seg>
					<seg id="b.ACT.13.37" type="verse">
						Kepha yena amvusayo uNkulunkulu akakubonanga ukubola.
					</seg>
					<seg id="b.ACT.13.38" type="verse">
						Ngakho-ke makwazeke kini madoda, bazalwane, ukuthi ngalowo kumenyezelwa kini ukuthethelelwa kwezono, nakukho konke ebeningenakulungisiswa kukho ngomthetho kaMose
					</seg>
					<seg id="b.ACT.13.39" type="verse">
						yilowo nalowo okholwayo uyakulungisiswa ngaye.
					</seg>
					<seg id="b.ACT.13.40" type="verse">
						Ngakho qaphelani, funa nehlelwe ngokwakhulunywa ngabaprofethi ukuthi:
					</seg>
					<seg id="b.ACT.13.41" type="verse">
						“ ‘Bhekani nina zideleli, nimangale, ninyamalale, ngokuba mina ngisebenza umsebenzi emihleni yenu, umsebenzi eningayikukholwa yiwo, nakuba umuntu enilandisa ngawo.’ ”
					</seg>
					<seg id="b.ACT.13.42" type="verse">
						Kwathi ekuphumeni kwabo, babacela ukuba lawo mazwi akhulunywe kubo nangesabatha elizayo.
					</seg>
					<seg id="b.ACT.13.43" type="verse">
						Khona sebehlakazekile abesinagoge, abaningi babaJuda namaproselite aqotho balandela oPawulu noBarnaba abakhuluma nabo, bebancenga ukuba bahlale emseni kaNkulunkulu.
					</seg>
					<seg id="b.ACT.13.44" type="verse">
						Ngesabatha elilandelayo kwabuthana kucishe umuzi wonke ukuzwa izwi likaNkulunkulu.
					</seg>
					<seg id="b.ACT.13.45" type="verse">
						Kepha abaJuda bebona izixuku bagcwala umhawu, bakuphika okwakukhulunywa nguPawulu behlambalaza.
					</seg>
					<seg id="b.ACT.13.46" type="verse">
						Khona oPawulu noBarnaba bakhuluma ngesibindi, bathi: “Bekudingeka ukuba izwi likaNkulunkulu likhulunywe kini kuqala; kepha lokhu nilinqaba, nizisho nina nithi anifanele ukuphila okuphakade, bhekani, sesiphendukela kwabezizwe.
					</seg>
					<seg id="b.ACT.13.47" type="verse">
						Ngokuba iNkosi isiyalezile kanjalo ukuthi: “ ‘Ngikubekile ube ngukukhanya kwabezizwe, ube yinsindiso kuze kube semkhawulweni womhlaba.’ ”
					</seg>
					<seg id="b.ACT.13.48" type="verse">
						Kwathi abezizwe bekuzwa lokho, bathokoza, balidumisa izwi leNkosi; bakholwa bonke ababemiselwe ukuphila okuphakade.
					</seg>
					<seg id="b.ACT.13.49" type="verse">
						Izwi leNkosi lahanjiswa kulo izwe lonke.
					</seg>
					<seg id="b.ACT.13.50" type="verse">
						Kepha abaJuda bavusa abesifazane abaqotho abanesithunzi nezikhulu zomuzi, bavusela oPawulu noBarnaba ukuzingelwa, babaxosha emikhawulweni yabo.
					</seg>
					<seg id="b.ACT.13.51" type="verse">
						Bona-ke babavuthululela uthuli lwezinyawo zabo, beza e-Ikoniyu.
					</seg>
					<seg id="b.ACT.13.52" type="verse">
						Abafundi bagcwala intokozo noMoya oNgcwele.
					</seg>
				</div>
				<div id="b.ACT.14" type="chapter">
					<seg id="b.ACT.14.1" type="verse">
						Kwathi e-Ikoniyu bangena kanyekanye esinagogeni labaJuda, bakhuluma kwaze kwakholwa isixuku esikhulu sabaJuda namaGreki.
					</seg>
					<seg id="b.ACT.14.2" type="verse">
						Kepha abaJuda abangakholwanga bavusa abezizwe, babenza nhliziyombi ngakubazalwane.
					</seg>
					<seg id="b.ACT.14.3" type="verse">
						Nokho bahlala isikhathi eside, befundisa ngesibindi ngeNkosi eyafakazela izwi lomusa wayo, ibanika ukuba kwenziwe izibonakaliso nezimangaliso ngezandla zabo.
					</seg>
					<seg id="b.ACT.14.4" type="verse">
						Kepha isixuku somuzi sahlukana phakathi, abanye baba ngakubaJuda nabanye ngakubaphostoli.
					</seg>
					<seg id="b.ACT.14.5" type="verse">
						Kwathi ukuba basukelwe yisidumo sabezizwe nabaJuda kanye nababusi babo sokubaphatha kabi nokubakhanda ngamatshe,
					</seg>
					<seg id="b.ACT.14.6" type="verse">
						bathi sebekwazi lokho, babalekela emizini yaseLikawoniya, iListra neDerbe, nasezweni langakhona,
					</seg>
					<seg id="b.ACT.14.7" type="verse">
						bashumayela khona ivangeli.
					</seg>
					<seg id="b.ACT.14.8" type="verse">
						EListra kwakuhlezi indoda ethile eyisilima ngezinyawo, eyisishosha selokhu yazalwa ngunina, engazange ihambe.
					</seg>
					<seg id="b.ACT.14.9" type="verse">
						Yona yamuzwa uPawulu ekhuluma. Yena eyigqolozela wabona ukuthi inokukholwa kokuba iphiliswe,
					</seg>
					<seg id="b.ACT.14.10" type="verse">
						wathi ngezwi elikhulu: “Sukuma, ume ngezinyawo zakho.” Yayisigxuma, yahamba.
					</seg>
					<seg id="b.ACT.14.11" type="verse">
						Kwathi-ke izixuku zikubona lokho akwenzile uPawulu, zaphakamisa izwi lazo, zathi ngesiLikawoniya: “Onkulunkulu befana nabantu behlele kithi.”
					</seg>
					<seg id="b.ACT.14.12" type="verse">
						UBarnaba bambiza ngokuthi uJupitheri, uPawulu ngokuthi uMerkuriyu, ngokuba kwakunguye owayehola ekukhulumeni.
					</seg>
					<seg id="b.ACT.14.13" type="verse">
						Kepha umpristi kaJupitheri othempeli lakhe liphambi komuzi waletha izinkunzi nemigexo yezimbali ngasemasangweni, wafuna ukubahlabela ekanye nezixuku.
					</seg>
					<seg id="b.ACT.14.14" type="verse">
						Kwathi ukuba bakuzwe lokho abaphostoli oBarnaba noPawulu, baklebhula izingubo zabo, baphonseka phakathi kwesixuku bememeza
					</seg>
					<seg id="b.ACT.14.15" type="verse">
						bethi: “Madoda, nikwenzelani lokhu na? Nathi singabantu abanjengani ngemvelo, sinishumayeza ivangeli ukuba niphenduke kulokho okuyize, niphendukele kuNkulunkulu ophilayo owenza izulu nomhlaba, nolwandle, nakho konke okukukho,
					</seg>
					<seg id="b.ACT.14.16" type="verse">
						othe ngezizukulwane ezidlulileyo wayeka izizwe zonke zihambe ngezindlela zazo.
					</seg>
					<seg id="b.ACT.14.17" type="verse">
						Nokho akayekanga ukuzifakazela ngokwenza okuhle, waninika imvula yasezulwini nezikhathi zenala, egcwalisa izinhliziyo zenu ngokuhle nangokujabula.”
					</seg>
					<seg id="b.ACT.14.18" type="verse">
						Bekusho lokho, baziyekisa kalukhuni izixuku ukuba zingabahlabeli.
					</seg>
					<seg id="b.ACT.14.19" type="verse">
						Kodwa kwafika abaJuda, bevela e-Antiyokiya nase-Ikoniyu; sebezivumisile izixuku bamkhanda uPawulu ngamatshe, bamhudulela ngaphandle komuzi bethi usefile.
					</seg>
					<seg id="b.ACT.14.20" type="verse">
						Kepha kwathi abafundi bembunganyele, wavuka, wangena emzini. Ngangomuso wamuka noBarnaba, baya eDerbe.
					</seg>
					<seg id="b.ACT.14.21" type="verse">
						Sebelishumayele ivangeli kulowo muzi, bezuzile abafundi abaningi, babuyela eListra, nase-Ikoniyu, nase-Antiyokiya,
					</seg>
					<seg id="b.ACT.14.22" type="verse">
						baqinisa imiphefumulo yabafundi bebaluleka ukuba beme ekukholweni, bethi: “Simelwe ukungena embusweni kaNkulunkulu ngezinhlupheko eziningi.”
					</seg>
					<seg id="b.ACT.14.23" type="verse">
						Sebebakhethele amalunga amabandla ngamabandla, bakhuleka bezila ukudla, babanikela eNkosini asebekholwa yiyo.
					</seg>
					<seg id="b.ACT.14.24" type="verse">
						Base bedabula iPhisidiya, baya ePhamfiliya.
					</seg>
					<seg id="b.ACT.14.25" type="verse">
						Sebekhulumile izwi ePherge, behlela e-Ataliya.
					</seg>
					<seg id="b.ACT.14.26" type="verse">
						Basuka lapho ngomkhumbi, baya e-Antiyokiya, lapho babenikelwe khona emseni kaNkulunkulu kulowo msebenzi asebewufezile.
					</seg>
					<seg id="b.ACT.14.27" type="verse">
						Kwathi ukuba bafike, balibutha ibandla, balanda ngakho konke uNkulunkulu akwenzile ngabo nokuthi uvulele nabezizwe isango lokukholwa.
					</seg>
					<seg id="b.ACT.14.28" type="verse">
						Base behlala nabafundi isikhathi esingesincane.
					</seg>
				</div>
				<div id="b.ACT.15" type="chapter">
					<seg id="b.ACT.15.1" type="verse">
						Kwehla abathile eJudiya, bafundisa abazalwane ukuthi: “Uma ningasokwa ngomthetho kaMose, ningesindiswe.”
					</seg>
					<seg id="b.ACT.15.2" type="verse">
						Kuthe ukuba kuvele ukuphambana nokuphikisana okukhulu phakathi kwabo noPawulu noBarnaba, banquma ukuba oPawulu noBarnaba nabathile kubo bakhuphukele eJerusalema kubaphostoli namalunga ngaleyo ndaba.
					</seg>
					<seg id="b.ACT.15.3" type="verse">
						Ngalokho bephelekezelwe yibandla badabula iFenike neSamariya, balandisa ukuphenduka kwabezizwe, benzela bonke abazalwane intokozo enkulu.
					</seg>
					<seg id="b.ACT.15.4" type="verse">
						Sebefikile eJerusalema bamukelwa yibandla nabaphostoli namalunga, bakubika konke uNkulunkulu abekwenzile ngabo.
					</seg>
					<seg id="b.ACT.15.5" type="verse">
						Kepha kwasukuma abathile behlelo labaFarisi abakholwayo, bathi kumelwe ukuba basokwe, bayalwe ukugcina umthetho kaMose.
					</seg>
					<seg id="b.ACT.15.6" type="verse">
						Base bebuthana abaphostoli namalunga, ukuze bayihlole leyo ndaba.
					</seg>
					<seg id="b.ACT.15.7" type="verse">
						Sebephikisene kakhulu, wasukuma uPetru, wathi kubo: “Madoda, bazalwane, niyazi ukuthi sekukade uNkulunkulu wakhetha phakathi kwenu ukuba abezizwe bezwe izwi levangeli ngomlomo wami, bakholwe.
					</seg>
					<seg id="b.ACT.15.8" type="verse">
						UNkulunkulu owazi inhliziyo wabafakazela, ebapha uMoya oNgcwele njengathi;
					</seg>
					<seg id="b.ACT.15.9" type="verse">
						futhi akahlukanisanga ngalutho phakathi kwethu nabo, ehlambulula izinhliziyo zabo ngokukholwa.
					</seg>
					<seg id="b.ACT.15.10" type="verse">
						Manje-ke nimlingelani uNkulunkulu ngokubeka ijoka entanyeni yabafundi, obaba nathi esasingenamandla okulithwala na?
					</seg>
					<seg id="b.ACT.15.11" type="verse">
						Kepha siyakholwa ukuthi sisindiswa ngomusa weNkosi uJesu ngandlelanye nabo.”
					</seg>
					<seg id="b.ACT.15.12" type="verse">
						Isixuku sonke sathula; babelalela oBarnaba noPawulu belanda ngezibonakaliso nangezimangaliso zonke uNkulunkulu abezenzile ngabo phakathi kwabezizwe.
					</seg>
					<seg id="b.ACT.15.13" type="verse">
						Kepha sebethulile, uJakobe wathatha wathi: “Madoda, bazalwane, ngilaleleni.
					</seg>
					<seg id="b.ACT.15.14" type="verse">
						USimeyoni uselandile ngokuhlela kukaNkulunkulu ekuqaleni ukuba athathele igama lakhe isizwe kubo abezizwe.
					</seg>
					<seg id="b.ACT.15.15" type="verse">
						Namazwi abaprofethi ayavumelana nalokho, njengalokho kulotshiwe ukuthi:
					</seg>
					<seg id="b.ACT.15.16" type="verse">
						“ ‘Emva kwalokho ngiyakubuya, ngiyakhe futhi indlu kaDavide ewileyo, ngibuye ngakhe okudilikileyo kwayo, ngiyimise,
					</seg>
					<seg id="b.ACT.15.17" type="verse">
						ukuze abaseleyo babantu kanye nabezizwe bonke bayifune iNkosi, elibizwe phezu kwabo igama lami,’ isho iNkosi ekwenza lokhu,
					</seg>
					<seg id="b.ACT.15.18" type="verse">
						okwaziwa kwaphakade.
					</seg>
					<seg id="b.ACT.15.19" type="verse">
						“Ngakho mina ngithi masingabakhathazi labo kwabezizwe abaphendukela kuNkulunkulu,
					</seg>
					<seg id="b.ACT.15.20" type="verse">
						kodwa masibalobele ukuba bayeke amanyala ezithombe, nawobufebe, nawokuqumbeleneyo, nawegazi.
					</seg>
					<seg id="b.ACT.15.21" type="verse">
						Ngokuba uMose unabo abashumayelayo emizini yonke kwasezizukulwaneni zasendulo efundwa emasinagogeni amasabatha ngamasabatha.”
					</seg>
					<seg id="b.ACT.15.22" type="verse">
						Khona kwaba kuhle kubaphostoli namalunga nakulo ibandla lonke ukuthumela e-Antiyokiya noPawulu noBarnaba amadoda akhethiweyo phakathi kwabo, uJuda othiwa uBarsaba noSila, amadoda angabaholi phakathi kwabazalwane,
					</seg>
					<seg id="b.ACT.15.23" type="verse">
						baloba ngesandla sabo ngokuthi: Abaphostoli namalunga, abazalwane, bayabingelela abazalwane abavela kwabezizwe abase-Antiyokiya, nabaseSiriya, nabaseKhilikhiya.
					</seg>
					<seg id="b.ACT.15.24" type="verse">
						Njengalokho sizwile ukuthi abanye abavela kithi banikhathazile ngamazwi, benyakazisa imiphefumulo esingabayalelanga khona,
					</seg>
					<seg id="b.ACT.15.25" type="verse">
						kwaba kuhle kithi sesinhliziyonye ukuthuma kini amadoda akhethiweyo kanye nabathandiweyo bethu oBarnaba noPawulu,
					</seg>
					<seg id="b.ACT.15.26" type="verse">
						abantu abadele ukuphila kwabo ngenxa yegama leNkosi yethu uJesu Kristu.
					</seg>
					<seg id="b.ACT.15.27" type="verse">
						Ngalokho sithumile oJuda noSila abazakunitshela lezo zinto ngomlomo.
					</seg>
					<seg id="b.ACT.15.28" type="verse">
						Ngokuba kwaba kuhle kuMoya oNgcwele nakithi ukuba singanithwesi umthwalo omkhulu ngaphandle kwalezi zinto ezifunekayo
					</seg>
					<seg id="b.ACT.15.29" type="verse">
						zokuthi niyeke okuhlatshelwe izithombe, negazi, nokuqumbeleneyo, nobufebe; uma nizilinda kulezo zinto, noba nenza kahle. Salani kahle.
					</seg>
					<seg id="b.ACT.15.30" type="verse">
						Ngakho sebemukisiwe behlela e-Antiyokiya, balibutha ibandla, balinika incwadi.
					</seg>
					<seg id="b.ACT.15.31" type="verse">
						Sebeyifundile bathokoza ngenduduzo yayo.
					</seg>
					<seg id="b.ACT.15.32" type="verse">
						OJuda noSila, njengokuba nabo bengabaprofethi, babaduduza abazalwane ngamazwi amaningi, babaqinisa.
					</seg>
					<seg id="b.ACT.15.33" type="verse">
						Sebehlale khona isikhathi, bamukiswa ngabazalwane ngokuthula, babuyela kubo ababathumileyo.
					</seg>
					<seg id="b.ACT.15.34" type="verse">
						Kepha kwaba kuhle kuSila ukuba asale khona.
					</seg>
					<seg id="b.ACT.15.35" type="verse">
						Kodwa oPawulu noBarnaba bahlala e-Antiyokiya, befundisa beshumayela izwi leNkosi kanye nabanye abaningi.
					</seg>
					<seg id="b.ACT.15.36" type="verse">
						Emva kwezinsuku ezithile uPawulu wayesethi kuBarnaba: “Ake sibuye, sihambele abazalwane emizini yonke ngaminye esashumayela kuyo izwi leNkosi, sibone ukuthi bahlezi kanjani.”
					</seg>
					<seg id="b.ACT.15.37" type="verse">
						UBarnaba wahlosa ukuhamba noJohane othiwa uMarku.
					</seg>
					<seg id="b.ACT.15.38" type="verse">
						Kepha uPawulu wathi akufanele ukuba bahambe naye owabashiya ePhamfiliya, akaze aya nabo emsebenzini.
					</seg>
					<seg id="b.ACT.15.39" type="verse">
						Kwase kuvela ukuphikisana okukhulu, baze bahlukana; uBarnaba wathatha uMarku, wawelela eKhupro ngomkhumbi.
					</seg>
					<seg id="b.ACT.15.40" type="verse">
						Kepha uPawulu wazikhethela uSila, wahamba enikelwe ngabazalwane emseni weNkosi.
					</seg>
					<seg id="b.ACT.15.41" type="verse">
						Wadabula iSiriya neKhilikhiya eqinisa amabandla.
					</seg>
				</div>
				<div id="b.ACT.16" type="chapter">
					<seg id="b.ACT.16.1" type="verse">
						Khona wehlela eDerbe naseListra. Bheka, kwakukhona lapho umfundi othile, nguThimothewu igama lakhe, indodana yowesifazane wakwaJuda okholiweyo, kepha uyise wayengumGreki,
					</seg>
					<seg id="b.ACT.16.2" type="verse">
						owayefakazelwa kahle ngabazalwane baseListra nabase-Ikoniyu.
					</seg>
					<seg id="b.ACT.16.3" type="verse">
						Lowo uPawulu wathanda ukuba ahambe naye, wamthatha, wamsoka ngenxa yabaJuda ababekhona kulezo zindawo; ngokuba bonke babemazi ukuthi uyise wayengumGreki.
					</seg>
					<seg id="b.ACT.16.4" type="verse">
						Kwathi bedabula imizi, babanika izinqumo ezanqunywa ngabaphostoli namalunga aseJerusalema ukuba bazigcine.
					</seg>
					<seg id="b.ACT.16.5" type="verse">
						Njalo-ke amabandla aqiniswa ekukholweni, anda ngobuningi imihla ngemihla.
					</seg>
					<seg id="b.ACT.16.6" type="verse">
						Base bedabula izwe laseFrigiya nelaseGalathiya, benqatshelwe nguMoya oNgcwele ukulikhuluma izwi e-Asiya;
					</seg>
					<seg id="b.ACT.16.7" type="verse">
						sebefikile ngaseMisiya, balinga ukuya eBithiniya, kepha uMoya kaJesu akabavumelanga.
					</seg>
					<seg id="b.ACT.16.8" type="verse">
						Badlula eMisiya, behlela eTrowa.
					</seg>
					<seg id="b.ACT.16.9" type="verse">
						Kwabonakala kuPawulu umbono ebusuku; indoda ethile yaseMakedoniya eyayimi imncenga yathi: “Welela eMakedoniya, usisize.”
					</seg>
					<seg id="b.ACT.16.10" type="verse">
						Lapho esewubonile umbono, safuna masinyane ukuya eMakedoniya, sathi uNkulunkulu usibizile ukuba sibashumayeze ivangeli.
					</seg>
					<seg id="b.ACT.16.11" type="verse">
						Khona samuka eTrowa ngomkhumbi, saqonda eSamotrake, ngangomuso safika eNeyapholi.
					</seg>
					<seg id="b.ACT.16.12" type="verse">
						Sisuka lapho saya eFilipi elingumuzi oyikhanda lesifunda saseMakedoniya, ikoloni. Kulowo muzi sahlala izinsuku ezithile.
					</seg>
					<seg id="b.ACT.16.13" type="verse">
						Ngosuku lwesabatha saphumela ngaphandle kwesango ngasemfuleni, lapho sathi babevama ukukhuleka khona; sahlala phansi, sakhuluma kubo abesifazane ababebuthene.
					</seg>
					<seg id="b.ACT.16.14" type="verse">
						Owesifazane othile ogama lakhe linguLidiya, engumthengisi wezibubende, wasemzini waseThiyathira, okhonza uNkulunkulu, walalela, iNkosi yayivula inhliziyo yakhe ukuba aqaphele okwakhulunywa nguPawulu.
					</seg>
					<seg id="b.ACT.16.15" type="verse">
						Kuthe esebhapathiziwe kanye nendlu yakhe, wasincenga wathi: “Uma nithi ngikholekile eNkosini, ngenani endlini yami, nihlale khona,” wasicindezela.
					</seg>
					<seg id="b.ACT.16.16" type="verse">
						Kwathi siya endaweni yokukhuleka, kwahlangana nathi intombazana enomoya wobungoma, eyayitholela abaniniyo inzuzo enkulu ngokubhula.
					</seg>
					<seg id="b.ACT.16.17" type="verse">
						Yona yamlandela uPawulu nathi, yamemeza yathi: “Laba bantu bayizinceku zikaNkulunkulu oPhezukonke ezimemezela kini indlela yensindiso.”
					</seg>
					<seg id="b.ACT.16.18" type="verse">
						Yakwenza lokho izinsuku eziningi. Kepha uPawulu esecasukile waphenduka, wathi kumoya: “Ngiyakuyala egameni likaJesu Kristu ukuba uphume kuyo.” Wayesephuma ngaso leso sikhathi.
					</seg>
					<seg id="b.ACT.16.19" type="verse">
						Kwathi abaniniyo sebebonile ukuthi ithemba lenzuzo yabo limukile, bababamba oPawulu noSila, babahudulela esigcawini phambi kwababusi,
					</seg>
					<seg id="b.ACT.16.20" type="verse">
						babayisa ezinduneni, bathi: “Laba bantu banyakazisa umuzi wakithi bengabaJuda;
					</seg>
					<seg id="b.ACT.16.21" type="verse">
						bafundisa imikhuba esingavunyelwe ukuba siyamukele, siyenze thina esingamaRoma.”
					</seg>
					<seg id="b.ACT.16.22" type="verse">
						Isixuku sase sibavukela, nezinduna zayala ukuba bahlutshulwe izingubo, bashaywe ngenduku;
					</seg>
					<seg id="b.ACT.16.23" type="verse">
						sezibashayile imivimbo eminingi, zabaphonsa etilongweni, zayala umgciniziboshwa ukuba abagcine impela;
					</seg>
					<seg id="b.ACT.16.24" type="verse">
						yena eyaliwe kanjalo wabaphonsa etilongweni elingaphakathi, wabopha izinyawo zabo ogongolweni.
					</seg>
					<seg id="b.ACT.16.25" type="verse">
						Kepha phakathi kobusuku oPawulu noSila bekhuleka bamdumisa uNkulunkulu ngamahubo, iziboshwa zabezwa;
					</seg>
					<seg id="b.ACT.16.26" type="verse">
						kwavela ngokuzuma ukuzamazama komhlaba okukhulu, kwaze kwazanyazanyiswa izisekelo zetilongo; kwavuleka khona lapho iminyango yonke, kwathukuluka nezibopho zabo bonke.
					</seg>
					<seg id="b.ACT.16.27" type="verse">
						Kwathi umgciniziboshwa ephaphama, wabona iminyango yetilongo ivulekile; wayesehosha inkemba efuna ukuzibulala, ngokuba wathi iziboshwa ziphunyukile.
					</seg>
					<seg id="b.ACT.16.28" type="verse">
						Kepha uPawulu wamemeza ngezwi elikhulu, wathi: “Ungazilimazi, ngokuba sikhona sonke.”
					</seg>
					<seg id="b.ACT.16.29" type="verse">
						Wayesebiza izibani, wagijimela phakathi ethuthumela, wawa phansi phambi kukaPawulu noSila,
					</seg>
					<seg id="b.ACT.16.30" type="verse">
						wabakhiphela ngaphandle, wathi: “Makhosi, ngimelwe ukwenzani ukuba ngisindiswe na?”
					</seg>
					<seg id="b.ACT.16.31" type="verse">
						Bona bathi: “Kholwa yiNkosi uJesu, yikhona uzakusindiswa wena nendlu yakho.”
					</seg>
					<seg id="b.ACT.16.32" type="verse">
						Base bemshumayeza izwi likaNkulunkulu, yena nabo bonke ababesendlini yakhe.
					</seg>
					<seg id="b.ACT.16.33" type="verse">
						Wabathatha ngaso leso sikhathi sasebusuku, wabageza imivimbo, wabhapathizwa khona lapho, yena nabo bonke abakhe,
					</seg>
					<seg id="b.ACT.16.34" type="verse">
						wabenyusela endlini, wababekela ukudla, wathokoza kanye nendlu yakhe yonke ngokukholwa nguNkulunkulu.
					</seg>
					<seg id="b.ACT.16.35" type="verse">
						Kepha sekusile, izinduna zathuma izikhonzi, zathi: “Bakhulule labo bantu.”
					</seg>
					<seg id="b.ACT.16.36" type="verse">
						Umgciniziboshwa wabikela uPawulu lawo mazwi, wathi: “Izinduna zithumele ukuba nikhululwe. Ngakho phumani manje, nihambe ngokuthula.”
					</seg>
					<seg id="b.ACT.16.37" type="verse">
						Kepha uPawulu wathi kuzo: “Basishayile phambi kwabantu singalahlwanga cala, thina singabantu abangamaRoma, basiphonsa etilongweni; manje basikhipha ngasese na? Qhabo, akuze bona, basikhiphe.”
					</seg>
					<seg id="b.ACT.16.38" type="verse">
						Izikhonzi zabikela izinduna lawo mazwi. Zona zesaba sezizwa ukuthi bangamaRoma,
					</seg>
					<seg id="b.ACT.16.39" type="verse">
						zeza zabancenga; sezibakhiphile zabanxusa ukuba bamuke emzini.
					</seg>
					<seg id="b.ACT.16.40" type="verse">
						Base bephuma etilongweni, bangena kwaLidiya; kwathi sebebabonile abazalwane babaduduza, bamuka.
					</seg>
				</div>
				<div id="b.ACT.17" type="chapter">
					<seg id="b.ACT.17.1" type="verse">
						Kwathi sebedabulile i-Amfipholi ne-Apholoniya, bafika eThesalonika, lapho kwakukhona isinagoge labaJuda.
					</seg>
					<seg id="b.ACT.17.2" type="verse">
						Kepha uPawulu njengokwenza kwakhe wangena kubo, waphendulana nabo amasabatha amathathu, ethathela emibhalweni,
					</seg>
					<seg id="b.ACT.17.3" type="verse">
						ebavulela, ebachasisela ukuthi kwakumelwe ukuba uKristu ahlupheke, avuke kwabafileyo, ethi futhi: “UJesu lo engimshumayela kini unguKristu.”
					</seg>
					<seg id="b.ACT.17.4" type="verse">
						Base bevuma abanye kubo, bazihlanganisa noPawulu noSila, futhi nesixuku esikhulu samaGreki akholwayo, kanye nabesifazane abadumileyo abangeyingcosana.
					</seg>
					<seg id="b.ACT.17.5" type="verse">
						Kepha abaJuda benomhawu bathatha kumabhukudwane abalisa abathile ababi, besusa isiyaluyalu phakathi kwabantu, baxokozelisa umuzi; bahlasela indlu kaJasoni befuna ukubakhiphela kubantu;
					</seg>
					<seg id="b.ACT.17.6" type="verse">
						kepha bengabafumani bamhudulela uJasoni kanye nabazalwane abathile kubaphathimuzi, bamemeza bathi: “Laba abayaluzisa izwe lonke sebefikile nalapha,
					</seg>
					<seg id="b.ACT.17.7" type="verse">
						uJasoni ubamukele; bonke laba benza okuphambene nezimiso zikaKesari, bethi kukhona enye inkosi, nguJesu.”
					</seg>
					<seg id="b.ACT.17.8" type="verse">
						Kepha bethusa isixuku nabaphathimuzi abezwa lokho,
					</seg>
					<seg id="b.ACT.17.9" type="verse">
						bathatha isibambiso kuJasoni nakwabanye, babakhulula.
					</seg>
					<seg id="b.ACT.17.10" type="verse">
						Kepha abazalwane bamukisa oPawulu noSila masinyane ebusuku ukuba baye eBereya; bona sebefikile khona bangena esinagogeni labaJuda.
					</seg>
					<seg id="b.ACT.17.11" type="verse">
						Labo-ke babebahle kunabaseThesalonika, balamukela izwi ngenhliziyo yonke, bahlolisisa imibhalo imihla ngemihla ukuba zinjalo yini lezo zinto.
					</seg>
					<seg id="b.ACT.17.12" type="verse">
						Ngakho abaningi kubo bakholwa, nabesifazane abanesithunzi abangamaGreki, namadoda angeyingcosana.
					</seg>
					<seg id="b.ACT.17.13" type="verse">
						Kwathi abaJuda baseThesalonika sebezwile ukuthi izwi likaNkulunkulu limenyezelwe nguPawulu naseBereya, beza nakhona, bazinyakazisa bezivusa izixuku.
					</seg>
					<seg id="b.ACT.17.14" type="verse">
						Khona abazalwane bamukisa masinyane uPawulu ukuba aze afike elwandle; kepha oSila noThimothewu basala khona.
					</seg>
					<seg id="b.ACT.17.15" type="verse">
						Abamphelekezelayo uPawulu bamfikisa e-Athene; kwathi sebamukele isiyalezo ngoSila nangoThimothewu sokuba beze kuye ngokushesha okukhulu, bamuka.
					</seg>
					<seg id="b.ACT.17.16" type="verse">
						Kwathi uPawulu esabalinda e-Athene, umoya wakhe wacunuka phakathi kwakhe ebona umuzi ugcwele izithombe.
					</seg>
					<seg id="b.ACT.17.17" type="verse">
						Ngakho-ke wakhuluma esinagogeni kubaJuda nakuwo amakholwa nasesigcawini imihla ngemihla kubo ababesuke bekhona.
					</seg>
					<seg id="b.ACT.17.18" type="verse">
						Kepha abathile kuzo izazi zama-Epikhuru nezamaStoyiku baphikisana naye; abanye bathi: “Leli phoshophosho lithini na?” Abanye bathi: “Kungathi ungomemezela onkulunkulu abangaziwayo,” ngokuba wayeshumayela ivangeli ngoJesu nangokuvuka kwabafileyo.
					</seg>
					<seg id="b.ACT.17.19" type="verse">
						Base bemthatha, bamyisa e-Areyophagu, bethi: “Ungesazise ukuthi siyini lesi sifundiso esisha esikhulunywa nguwe na?
					</seg>
					<seg id="b.ACT.17.20" type="verse">
						Ngokuba uletha ezindlebeni zethu okuthile okungaziwayo; ngalokho sifuna ukwazi ukuthi lokhu kungaba yini.”
					</seg>
					<seg id="b.ACT.17.21" type="verse">
						Ngokuba bonke abase-Athene nabafokazi abakhe khona babengazilibazisi ngokunye, kuphela ngokukhuluma nokuzwa izindaba ezintsha.
					</seg>
					<seg id="b.ACT.17.22" type="verse">
						UPawulu wema-ke phakathi ne-Areyophagu, wathi: “Madoda ase-Athene, ngiyabona ngakho konke ukuthi nikhonza kakhulu onkulunkulu.
					</seg>
					<seg id="b.ACT.17.23" type="verse">
						Ngokuba kwathi ngihamba ngibuka izinto enizikhonzayo, ngafumana ne-altare okulotshwe kulo ukuthi: ELIKANKULUNKULU ONGAZIWAYO. Lokho-ke enikukhonza ningakwazi, yikho engikumemezela kini.
					</seg>
					<seg id="b.ACT.17.24" type="verse">
						“UNkulunkulu owenza umhlaba nakho konke okukuwo, yena oyiNkosi yezulu nomhlaba, akahlali emathempelini enziwe ngezandla;
					</seg>
					<seg id="b.ACT.17.25" type="verse">
						futhi akakhonzwa ngezandla zabantu ngokungathi udinga utho, yena obapha bonke ukuphila nokuphefumula nakho konke;
					</seg>
					<seg id="b.ACT.17.26" type="verse">
						wazenza izizwe zonke ngagazi linye ukuba zakhe ebusweni bonke bomhlaba, wamisa izikhathi ezinqunyiweyo nemikhawulo yokuhlala kwazo,
					</seg>
					<seg id="b.ACT.17.27" type="verse">
						ukuze zifune uNkulunkulu, ingabe zingamuzwa, zimfumane; ingani kakude kulowo nalowo kithi.
					</seg>
					<seg id="b.ACT.17.28" type="verse">
						‘Ngokuba siphila, sihamba, sikhona kuye,’ njengalokho izimbongi ezithile zakini zishilo zathi: “ ‘Ngokuba futhi siyinzalo yakhe.’
					</seg>
					<seg id="b.ACT.17.29" type="verse">
						“Ngakho lokhu siyinzalo kaNkulunkulu, akufanele ukuba sithi ubuNkulunkulu bufana negolide noma isiliva noma itshe, okuqoshwe ngekhono nangesu lomuntu.
					</seg>
					<seg id="b.ACT.17.30" type="verse">
						Ngokuba izikhathi zokungazi wazithalalisa uNkulunkulu, kodwa kalokhu usememezela kubantu ukuba bonke ezindaweni zonke baphenduke,
					</seg>
					<seg id="b.ACT.17.31" type="verse">
						njengokuba umisile usuku azakwahlulela ngalo izwe ngokulunga ngomuntu ammisele lokho, enika bonke ithemba ngokumvusa kwabafileyo.”
					</seg>
					<seg id="b.ACT.17.32" type="verse">
						Kwathi bezwa ngokuvuka kwabafileyo, abanye bahleka usulu, kepha abanye bathi: “Siyakuphinda sikuzwe ngaleyo ndaba.”
					</seg>
					<seg id="b.ACT.17.33" type="verse">
						Kanjalo uPawulu waphuma phakathi kwabo.
					</seg>
					<seg id="b.ACT.17.34" type="verse">
						Kepha amadoda athile anamathela kuye, akholwa; phakathi kwawo kwakukhona noDiyonisiyu wase-Areyophagu, nowesifazane ogama lakhe linguDamari, nabanye kanye nabo.
					</seg>
				</div>
				<div id="b.ACT.18" type="chapter">
					<seg id="b.ACT.18.1" type="verse">
						Emva kwalokho wamuka e-Athene, wafika eKorinte.
					</seg>
					<seg id="b.ACT.18.2" type="verse">
						Wafumana khona umJuda othile ogama lakhe lingu-Akwila, wasePontu ngokuzalwa, owayesanda kufika ephuma e-Italiya, enoPrisila umkakhe, ngenxa yesimemezelo sikaKlawudiyu sokuba bonke abaJuda bamuke eRoma; weza kubo;
					</seg>
					<seg id="b.ACT.18.3" type="verse">
						lokhu wayemsebenzi munye nabo, wahlala nabo, basebenza. Ngokuba umsebenzi wabo kwakungukuthunga amatende.
					</seg>
					<seg id="b.ACT.18.4" type="verse">
						Washumayela esinagogeni ngamasabatha onke, wazuza abaJuda namaGreki.
					</seg>
					<seg id="b.ACT.18.5" type="verse">
						Kepha sebefikile oSila noThimothewu behla eMakedoniya, uPawulu wakhathalela izwi, wafakaza kubaJuda ukuthi uJesu unguKristu.
					</seg>
					<seg id="b.ACT.18.6" type="verse">
						Kwathi benqaba, behlambalaza, wathintitha izingubo zakhe, wathi kubo: “Igazi lenu malibe phezu kwamakhanda enu; mina anginacala; kusukela manje ngizakuya kwabezizwe.”
					</seg>
					<seg id="b.ACT.18.7" type="verse">
						Wasuka lapho, weza endlini yomuntu ogama lakhe linguThithiyu Justu, okhonza uNkulunkulu; indlu yakhe yayiseceleni kwesinagoge.
					</seg>
					<seg id="b.ACT.18.8" type="verse">
						Kepha uKrispu umphathi wesinagoge wakholwa yiNkosi kanye nendlu yakhe yonke, nabaningi babaseKorinte balalela, bakholwa, babhapathizwa.
					</seg>
					<seg id="b.ACT.18.9" type="verse">
						INkosi yayisithi kuPawulu ngombono ebusuku: “Ungesabi, kepha khuluma, ungathuli,
					</seg>
					<seg id="b.ACT.18.10" type="verse">
						ngokuba mina nginawe, akakho ozakukusukela, akulimaze, ngokuba nginabantu abaningi kulo muzi.”
					</seg>
					<seg id="b.ACT.18.11" type="verse">
						Wahlala khona umnyaka nezinyanga eziyisithupha efundisa izwi likaNkulunkulu phakathi kwabo.
					</seg>
					<seg id="b.ACT.18.12" type="verse">
						Kwathi uGaliyu engumbusi wase-Akhaya, abaJuda bamvukela uPawulu nganhliziyonye, bamyisa phambi kwesihlalo sokwahlulela,
					</seg>
					<seg id="b.ACT.18.13" type="verse">
						bathi: “Lo muntu uphendukisa abantu ukuba bakhonze uNkulunkulu ngokuphambene nomthetho.”
					</seg>
					<seg id="b.ACT.18.14" type="verse">
						Khona uPawulu esezakuvula umlomo, uGaliyu wathi kubaJuda: “O nina baJuda, uma bekuyicala noma ubugebengu obubi, bekufanele nginibekezelele;
					</seg>
					<seg id="b.ACT.18.15" type="verse">
						kodwa uma kungukuphikisana ngamazwi, nangamagama, nangomthetho wakini, ziboneleni nina; mina angithandi ukuba ngumahluleli walezo zinto.”
					</seg>
					<seg id="b.ACT.18.16" type="verse">
						Wayesebaxosha esihlalweni sokwahlulela.
					</seg>
					<seg id="b.ACT.18.17" type="verse">
						Khona bonke bambamba uSostene umphathi wesinagoge, bamshaya phambi kwesihlalo sokwahlulela; kodwa uGaliyu akaze anaka lutho lwalokho.
					</seg>
					<seg id="b.ACT.18.18" type="verse">
						Kepha uPawulu esehlale khona izinsuku eziningi, wavalelisa kubazalwane, wamuka ngomkhumbi, waya eSiriya kanye noPrisila no-Akwila, esegundile ikhanda lakhe eKenikreya; ngokuba wayezibophe ngesifungo.
					</seg>
					<seg id="b.ACT.18.19" type="verse">
						Wehlela e-Efesu, wabashiya khona; kepha yena wangena esinagogeni, washumayela kubaJuda.
					</seg>
					<seg id="b.ACT.18.20" type="verse">
						Kwathi bemncenga ukuba ahlale khona isikhathi esidana, akaze avuma,
					</seg>
					<seg id="b.ACT.18.21" type="verse">
						kepha wavalelisa wathi: “Ngizakubuyela futhi kini, uma uNkulunkulu evuma,” wayesesuka e-Efesu ngomkhumbi;
					</seg>
					<seg id="b.ACT.18.22" type="verse">
						esefikile eKesariya wakhuphuka wabingelela ibandla; wehlela e-Antiyokiya.
					</seg>
					<seg id="b.ACT.18.23" type="verse">
						Esehlale khona isikhathi esithile wamuka wadabula izwe laseGalathiya nelaseFrigiya ngokulandelana, eqinisa bonke abafundi.
					</seg>
					<seg id="b.ACT.18.24" type="verse">
						UmJuda othile ogama lakhe lingu-Apholo, wase-Aleksandriya ngokuzalwa, indoda efundileyo nenamandla emibhalweni, wehlela e-Efesu.
					</seg>
					<seg id="b.ACT.18.25" type="verse">
						Yena wayefundisiwe indlela yeNkosi; evutha emoyeni wakhuluma, wafundisa ngesineke izindaba eziqondene noJesu, azi ukubhapathiza kukaJohane kuphela;
					</seg>
					<seg id="b.ACT.18.26" type="verse">
						yena waqala ukushumayela ngesibindi esinagogeni. Kwathi ukuba bamuzwe o-Akwila noPrisila, bamthatha bamchasisela indlela kaNkulunkulu ngesineke esikhulu.
					</seg>
					<seg id="b.ACT.18.27" type="verse">
						Esethanda ukudlulela e-Akhaya, abazalwane balobela abafundi bebayala ukuba bamamukele; esefikile wabasiza kakhulu abakholwayo ngomusa,
					</seg>
					<seg id="b.ACT.18.28" type="verse">
						ngokuba waphikisa abaJuda ngamandla phambi kwabantu, ekhomba ngemibhalo ukuthi uJesu unguKristu.
					</seg>
				</div>
				<div id="b.ACT.19" type="chapter">
					<seg id="b.ACT.19.1" type="verse">
						Kwathi u-Apholo eseKorinte, uPawulu wafika e-Efesu esedabulile amazwe angasenhla, wafumana abafundi abathile,
					</seg>
					<seg id="b.ACT.19.2" type="verse">
						wathi: “Namamukela yini uMoya oNgcwele mhla nikholwayo na?” Bathi kuye: “Qhabo, asizwanga nokuzwa ukuba kukhona uMoya oNgcwele.”
					</seg>
					<seg id="b.ACT.19.3" type="verse">
						Wathi: “Pho, nabhapathizelwa kukuphi na?” Base bethi: “Kukho ukubhapathiza kukaJohane.”
					</seg>
					<seg id="b.ACT.19.4" type="verse">
						UPawulu wayesethi: “UJohane wabhapathiza umbhapathizo wokuphenduka, ethi kubantu mabakholwe nguyena obezakuza emva kwakhe, kungukuthi uJesu.”
					</seg>
					<seg id="b.ACT.19.5" type="verse">
						Bathi ukuzwa lokho, babhapathizwa egameni leNkosi uJesu.
					</seg>
					<seg id="b.ACT.19.6" type="verse">
						Kwathi uPawulu esebekile izandla phezu kwabo, uMoya oNgcwele wehlela phezu kwabo; base bekhuluma ngezilimi, baprofetha.
					</seg>
					<seg id="b.ACT.19.7" type="verse">
						Babe ngamadoda angathi ishumi nambili bebonke.
					</seg>
					<seg id="b.ACT.19.8" type="verse">
						Wayesengena esinagogeni, wakhuluma ngesibindi izinyanga zaba ntathu, eshumayela ebafundisa ngombuso kaNkulunkulu.
					</seg>
					<seg id="b.ACT.19.9" type="verse">
						Kepha lapho abathile bezenza lukhuni bengalaleli, bekhuluma kabi ngaleyo Ndlela phambi kwabantu, wasuka kubo, waqembula abafundi, washumayela imihla ngemihla esikoleni sikaTiranu.
					</seg>
					<seg id="b.ACT.19.10" type="verse">
						Lokho kwenzeka iminyaka emibili, baze balizwa izwi leNkosi bonke abakhileyo e-Asiya, abaJuda namaGreki.
					</seg>
					<seg id="b.ACT.19.11" type="verse">
						UNkulunkulu wenza imisebenzi yamandla engavamile ngezandla zikaPawulu,
					</seg>
					<seg id="b.ACT.19.12" type="verse">
						baze bathatha amaduku nezindwangu emzimbeni wakhe, bazibeka phezu kwabagulayo; zase zisuka kubo izifo, nomoya ababi baphuma.
					</seg>
					<seg id="b.ACT.19.13" type="verse">
						Kepha nabathile abayizanusi kubaJuda, abayizinzulane, balokotha ukuphatha igama leNkosi uJesu phezu kwabakhwelwe ngomoya ababi, bathi: “Ngiyanifungisa uJesu amshumayelayo uPawulu.”
					</seg>
					<seg id="b.ACT.19.14" type="verse">
						USkeva othile, umJuda, umpristi omkhulu, wayenamadodana ayisikhombisa ayekwenza lokho.
					</seg>
					<seg id="b.ACT.19.15" type="verse">
						Kepha umoya omubi waphendula, wathi kuwo: “UJesu ngiyamazi, noPawulu ngiyamqonda; kepha nina ningobani na?”
					</seg>
					<seg id="b.ACT.19.16" type="verse">
						Lowo muntu onomoya omubi wabadumela, wahlula ababili, wabanqoba, baze baphunyuka kuleyo ndlu behambaze, belimele.
					</seg>
					<seg id="b.ACT.19.17" type="verse">
						Lokho kwezwakala kubo bonke abakhileyo e-Efesu, abaJuda namaGreki, ukwesaba kwabehlela bonke; ladunyiswa igama leNkosi uJesu;
					</seg>
					<seg id="b.ACT.19.18" type="verse">
						nabaningi kwabakholwayo beza bazivuma, bazibika izenzo zabo.
					</seg>
					<seg id="b.ACT.19.19" type="verse">
						Kepha abaningi kubo ababenza imilingo babuthela ndawonye izincwadi zabo, bazishisa phambi kwabo bonke; bahlanganisa amanani azo, bafumana ukuthi ayizinhlamvu zesiliva eziyizinkulungwane ezingamashumi ayisihlanu.
					</seg>
					<seg id="b.ACT.19.20" type="verse">
						Kanjalo izwi landa ngamandla eNkosi, lanqoba.
					</seg>
					<seg id="b.ACT.19.21" type="verse">
						Kwathi ukuba sezenzekile lezo zinto, uPawulu wazimisela emoyeni ukuya eJerusalema esedabulile iMakedoniya ne-Akhaya, wathi: “Emva kokufika kwami khona ngimelwe ukubona neRoma.”
					</seg>
					<seg id="b.ACT.19.22" type="verse">
						Wayesethumela eMakedoniya ababili kwabamkhonzayo oThimothewu no-Erastu; yena uqobo wasala isikhathi e-Asiya.
					</seg>
					<seg id="b.ACT.19.23" type="verse">
						Kepha ngaleso sikhathi kwavela isiphithiphithi esingesincane maqondana naleyo Ndlela.
					</seg>
					<seg id="b.ACT.19.24" type="verse">
						Ngokuba umuntu othile ogama lakhe linguDemetriyu, umkhandi wesiliva owenza amathempelana esiliva kaDiyana, wazuzisa abakhandi besiliva inzuzo engencane,
					</seg>
					<seg id="b.ACT.19.25" type="verse">
						waqoqa bona kanye nezisebenzi ezinjalo, wathi: “Madoda, niyazi ukuthi kulo msebenzi kuvela ingcebo yethu,
					</seg>
					<seg id="b.ACT.19.26" type="verse">
						kepha seniyabona, niyezwa futhi ukuthi akukuphela e-Efesu kodwa cishe kulo lonke i-Asiya uPawulu lona udukisile abantu abaningi ngokubancenga, ethi akusibo onkulunkulu labo abenziwe ngezandla.
					</seg>
					<seg id="b.ACT.19.27" type="verse">
						Ngakho akusikho lokhu kuphela ukuba umsebenzi wethu usengozini yokudelelwa, kodwa nethempeli lonkulunkulukazi omkhulu uDiyana liyakuthiwa aliyinto yalutho, nobukhulukazi bakhe sebuzakuphela, yena elimkhonzayo lonke i-Asiya nezwe lonke.”
					</seg>
					<seg id="b.ACT.19.28" type="verse">
						Kwathi bekuzwa lokho, bagcwala ulaka, bamemeza bathi: “Mkhulu uDiyana wabase-Efesu.”
					</seg>
					<seg id="b.ACT.19.29" type="verse">
						Umuzi wonke wagcwala isiphithiphithi, batheleka nganhliziyonye esigcawini sokubukela, babamba oGayu no-Aristarku, abaseMakedoniya, ababehamba noPawulu.
					</seg>
					<seg id="b.ACT.19.30" type="verse">
						Kepha uPawulu esefuna ukungena phakathi kwabantu, abafundi abamvumelanga.
					</seg>
					<seg id="b.ACT.19.31" type="verse">
						Nabanye bababusi base-Asiya, bengabahlobo bakhe, bathumela kuye, bamncenga ukuba angaze angena esigcawini sokubukela.
					</seg>
					<seg id="b.ACT.19.32" type="verse">
						Khona-ke abanye bamemeza okunye nabanye okunye; ngokuba ibandla layaluza nje, nabaningi babengazi ukuthi babuthanele indabani.
					</seg>
					<seg id="b.ACT.19.33" type="verse">
						Base bekhipha u-Aleksandru esixukwini, abaJuda bamqhubela phambili; kepha u-Aleksandru waqhweba ngesandla, efuna ukuziphendulela kubantu.
					</seg>
					<seg id="b.ACT.19.34" type="verse">
						Kwathi ukuba bezwe ukuthi ungumJuda, bamemeza bonke ngazwi linye kwangathi amahora amabili, bathi: “Mkhulu uDiyana wabase-Efesu.”
					</seg>
					<seg id="b.ACT.19.35" type="verse">
						Kepha umbhali esebathulisile abantu wathi: “Madoda ase-Efesu, kukhona yini phakathi kwabantu ongaziyo ukuthi umuzi wase-Efesu ungumlondi wethempeli likaDiyana omkhulu nowesithombe esawa ezulwini na?
					</seg>
					<seg id="b.ACT.19.36" type="verse">
						Ngakho lokhu lezo zinto zingephikwe, kufanele nithule, ningenzi lutho ngamawala.
					</seg>
					<seg id="b.ACT.19.37" type="verse">
						Ngokuba nilethile lawa madoda angesibo abaphangi bamathempeli nokuba abahlambalaza uNkulunkulu wethu.
					</seg>
					<seg id="b.ACT.19.38" type="verse">
						Ngakho uma uDemetriyu kanye nezingcweti zabakhandi besiliva benendaba nomuntu, zikhona izinsuku zokuthetha amacala, bakhona nababusi; mabamangalelane.
					</seg>
					<seg id="b.ACT.19.39" type="verse">
						Kepha uma nifuna utho ngaphezu kwalokho, kuyalungiswa ebandleni elimisiweyo.
					</seg>
					<seg id="b.ACT.19.40" type="verse">
						Ngokuba-ke sisengozini yokumangalelwa ngomsindo wanamuhla, lokhu kungekho sizathu esingazilandulela ngaso ngalesi siwiliwili.”
					</seg>
					<seg id="b.ACT.19.41" type="verse">
						Eseshilo lokho walimukisa ibandla.
					</seg>
				</div>
				<div id="b.ACT.20" type="chapter">
					<seg id="b.ACT.20.1" type="verse">
						Sesiphelile isiyaluyalu, uPawulu wababiza abafundi, wabavuselela, wavalelisa, wamuka waya eMakedoniya.
					</seg>
					<seg id="b.ACT.20.2" type="verse">
						Esedabulile lezo zindawo, ebavuselela ngamazwi amaningi, wafika ezweni lamaGreki,
					</seg>
					<seg id="b.ACT.20.3" type="verse">
						wahlala khona izinyanga ezintathu; abaJuda sebenzile icebo ngaye esezakumuka ngomkhumbi ukuya eSiriya, wazimisela ukubuyela emuva edabula iMakedoniya.
					</seg>
					<seg id="b.ACT.20.4" type="verse">
						Waphelekezelwa nguSophatru kaPhiru waseBereya, nabaseThesalonika o-Aristarku noSekhundu, noGayu waseDerbe, noThimothewu, nabase-Asiya oThikhiku noTrofimu.
					</seg>
					<seg id="b.ACT.20.5" type="verse">
						Laba basandulela, basilindela eTrowa.
					</seg>
					<seg id="b.ACT.20.6" type="verse">
						Kepha thina samuka ngomkhumbi eFilipi emva kwezinsuku zezinkwa ezingenamvubelo, safika kubo eTrowa ngezinsuku eziyisihlanu, sahlala khona izinsuku eziyisikhombisa.
					</seg>
					<seg id="b.ACT.20.7" type="verse">
						Kwathi ngosuku lokuqala lweviki, sesibuthene ukuba sihlephule isinkwa, uPawulu washumayela kubo ebezakumuka ngangomuso, welula amazwi akhe kwaze kwaba phakathi kobusuku.
					</seg>
					<seg id="b.ACT.20.8" type="verse">
						Kwakukhona izibani eziningi ekamelweni eliphezulu esasibuthene kulo.
					</seg>
					<seg id="b.ACT.20.9" type="verse">
						Kwakuhlezi efasiteleni insizwa ethile igama layo lingu-Evitiku, eyazunywa ngubuthongo obunzima, uPawulu eshumayela isikhathi eside; isiyahlulwe ngubuthongo, yawa phansi isuka esitezi sesithathu, yathathwa isifile.
					</seg>
					<seg id="b.ACT.20.10" type="verse">
						Kepha uPawulu wehla, wawa phezu kwayo, wayisingatha, wathi: “Ningaxokozeli, ngokuba umphefumulo wayo usekhona kuyo,”
					</seg>
					<seg id="b.ACT.20.11" type="verse">
						esenyukile wahlephula isinkwa, wadla, wakhuluma nabo isikhathi eside kwaze kwasa; wayesemuka-ke.
					</seg>
					<seg id="b.ACT.20.12" type="verse">
						Base bemletha umfana ephilile, baduduzeka kakhulu.
					</seg>
					<seg id="b.ACT.20.13" type="verse">
						Kepha thina sandulela ukuya emkhunjini, samuka saya e-Asu, lapho sasizakumkhwelisa khona uPawulu; ngokuba wayenqumile kanjalo, yena ebezakuhamba ngezinyawo.
					</seg>
					<seg id="b.ACT.20.14" type="verse">
						Kwathi esehlangene nathi e-Asu, samkhwelisa, safika eMithilene;
					</seg>
					<seg id="b.ACT.20.15" type="verse">
						sesimukile lapho ngomkhumbi, ngangomuso safika maqondana neKiyu; ngangomhlomunye sasondela eSamu; ngolulandelayo safika eMilethu.
					</seg>
					<seg id="b.ACT.20.16" type="verse">
						Ngokuba uPawulu wayezimisele ukudlula e-Efesu ngomkhumbi ukuze angalibali isikhathi e-Asiya; ngokuba wayekhawulezela ukuba, uma kungenzeka, abe khona eJerusalema ngosuku lwePhentekoste.
					</seg>
					<seg id="b.ACT.20.17" type="verse">
						EseMilethu wathumela e-Efesu, wabiza amalunga ebandla.
					</seg>
					<seg id="b.ACT.20.18" type="verse">
						Kwathi esefikile kuye, wathi kuwo: “Niyazi nina ukuthi kusukela osukwini lokuqala engafika ngalo e-Asiya nganginjani isikhathi sonke nginani,
					</seg>
					<seg id="b.ACT.20.19" type="verse">
						ngikhonza iNkosi ngakho konke ukuthobeka, nangezinyembezi, nangokulingwa okwangehlela ngamacebo abaJuda,
					</seg>
					<seg id="b.ACT.20.20" type="verse">
						nokuthi angigwemanga ukunitshela okusizayo nokunifundisa phambi kwabantu nakuzo izindlu ngezindlu,
					</seg>
					<seg id="b.ACT.20.21" type="verse">
						ngifakaza kubaJuda nakumaGreki ukuphendukela kuNkulunkulu nokukholwa yiNkosi yethu uJesu.
					</seg>
					<seg id="b.ACT.20.22" type="verse">
						“Kepha manje, bhekani, mina sengiya eJerusalema ngiboshiwe emoyeni, ngingakwazi okuzakungehlela khona,
					</seg>
					<seg id="b.ACT.20.23" type="verse">
						kuphela ukuba uMoya oNgcwele uyafakaza kimi imizi ngemizi ethi izibopho nezinhlupheko zingihlalele.
					</seg>
					<seg id="b.ACT.20.24" type="verse">
						Kepha ukuphila angikushayi into yalutho ukuba kube yigugu kimi, kuphela ukuba ngiphelelise ukuhamba kwami nenkonzo engayamukela eNkosini uJesu yokufakaza ngevangeli lomusa kaNkulunkulu.
					</seg>
					<seg id="b.ACT.20.25" type="verse">
						“Kalokhu bhekani, ngiyazi ukuthi anisayikubona ubuso bami nina nonke engahamba phakathi kwenu, ngishumayela umbuso.
					</seg>
					<seg id="b.ACT.20.26" type="verse">
						Ngakho-ke ngiyafakaza kini ngalolu suku lwanamuhla ngithi anginacala egazini labo bonke.
					</seg>
					<seg id="b.ACT.20.27" type="verse">
						Ngokuba angigwemanga ukunitshela lonke icebo likaNkulunkulu.
					</seg>
					<seg id="b.ACT.20.28" type="verse">
						Ziqapheleni nina nomhlambi wonke anibeke kuwo uMoya oNgcwele ukuba nibe ngababonisi bokwalusa ibandla likaNkulunkulu azizuzele lona ngegazi lakhe.
					</seg>
					<seg id="b.ACT.20.29" type="verse">
						Mina ngiyazi ukuthi emva kokumuka kwami kuzakungena kini izimpisi ezihahayo zingawuhawukeli umhlambi,
					</seg>
					<seg id="b.ACT.20.30" type="verse">
						naphakathi kwenu kuzakuvuka amadoda akhuluma okudukisayo, ahunge abafundi ukubalandela.
					</seg>
					<seg id="b.ACT.20.31" type="verse">
						Ngakho lindani, nikhumbule ukuthi ngeminyaka emithathu ubusuku nemini angiyekanga ukuniluleka nonke ngabanye ngezinyembezi.
					</seg>
					<seg id="b.ACT.20.32" type="verse">
						“Kalokhu sengiyanibeka eNkosini nasezwini lomusa wayo, yona enamandla okwakha nokwabela ifa phakathi kwabo bonke abangcwelisiweyo.
					</seg>
					<seg id="b.ACT.20.33" type="verse">
						Angifisanga siliva lamuntu, nagolide, nangubo;
					</seg>
					<seg id="b.ACT.20.34" type="verse">
						nina niyazi ukuthi lezi zandla zasebenzela izinswelo zami nezababe nami.
					</seg>
					<seg id="b.ACT.20.35" type="verse">
						Kukho konke ngangikhombisa ukuthi kumelwe ukuba nisize ababuthakathaka ngokusebenza okunje, nikhumbule futhi amazwi eNkosi uJesu ukuba yena wathi: ‘Kubusisekile ukupha kunokwamukela.’ ”
					</seg>
					<seg id="b.ACT.20.36" type="verse">
						Eseshilo lokho waguqa phansi kanye nabo bonke, wakhuleka.
					</seg>
					<seg id="b.ACT.20.37" type="verse">
						Bakhala kakhulu bonke, bamgona uPawulu ngentamo, bamanga,
					</seg>
					<seg id="b.ACT.20.38" type="verse">
						belusizi kakhulu ngezwi alishilo lokuthi abasayikubona ubuso bakhe. Base bemphelekezela, baya emkhunjini.
					</seg>
				</div>
				<div id="b.ACT.21" type="chapter">
					<seg id="b.ACT.21.1" type="verse">
						Kwathi sesimukile kubo, sasuka ngomkhumbi, saqonda ngqo, safika eKhose nangangomuso eRodu; sasuka lapho, safika ePathara;
					</seg>
					<seg id="b.ACT.21.2" type="verse">
						sesifumene umkhumbi owelela eFenike, sangena kuwo, samuka.
					</seg>
					<seg id="b.ACT.21.3" type="verse">
						Kwathi sekuqhamuke iKhupro, sesilishiyile ngakwesokhohlo, saqonda eSiriya, sehlika eTire, ngokuba umkhumbi wawuzakwethula khona impahla.
					</seg>
					<seg id="b.ACT.21.4" type="verse">
						Safumana abafundi, sahlala khona izinsuku eziyisikhombisa; bona bathi ngoMoya kuPawulu, angalubeki unyawo eJerusalema.
					</seg>
					<seg id="b.ACT.21.5" type="verse">
						Kwathi sesiqedile lezo zinsuku, saphuma sahamba; bonke basiphelekezela kanye nawomkabo nabantwana, kwaze kwaba ngaphandle komuzi; saguqa ngamadolo ogwini, sakhuleka,
					</seg>
					<seg id="b.ACT.21.6" type="verse">
						savalelisana, sangena emkhunjini, kepha bona babuyela emakhaya.
					</seg>
					<seg id="b.ACT.21.7" type="verse">
						Thina sesiqedile ukuhamba ngomkhumbi sisuka eTire, safika ePetolemayi, sabingelela abazalwane, sahlala nabo usuku lwaba lunye.
					</seg>
					<seg id="b.ACT.21.8" type="verse">
						Kepha ngangomuso samuka safika eKesariya, sangena endlini kaFiliphu umvangeli, owayengomunye wabayisikhombisa, sahlala naye.
					</seg>
					<seg id="b.ACT.21.9" type="verse">
						Yena-ke wayenamadodakazi amane, izintombi eziprofethayo.
					</seg>
					<seg id="b.ACT.21.10" type="verse">
						Kwathi sisahlezi khona izinsuku eziningana, kwehla eJudiya umprofethi ogama lakhe lingu-Agabu;
					</seg>
					<seg id="b.ACT.21.11" type="verse">
						yena wafika kithi, wathatha uqhotho lukaPawulu, wazibopha izinyawo nezandla, wathi: “Usho njalo uMoya oNgcwele, uthi: ‘Umuntu olungolwakhe lolu qhotho abaJuda bazakumbopha kanje eJerusalema, bamkhaphele ezandleni zabezizwe.’ ”
					</seg>
					<seg id="b.ACT.21.12" type="verse">
						Sesikuzwile lokho samncenga thina kanye nabakuleyo ndawo ukuba angakhuphukeli eJerusalema.
					</seg>
					<seg id="b.ACT.21.13" type="verse">
						Khona uPawulu waphendula wathi: “Nenzelani ukukhala nichoboza inhliziyo yami na? Ngokuba sengilungele, kungesikho ukuboshwa kuphela kepha nokufa eJerusalema ngenxa yegama leNkosi uJesu.”
					</seg>
					<seg id="b.ACT.21.14" type="verse">
						Engenakuvunyiswa, sathula sathi: “Mayenziwe intando yeNkosi.”
					</seg>
					<seg id="b.ACT.21.15" type="verse">
						Emva kwalezo zinsuku sabopha impahla, sakhuphukela eJerusalema;
					</seg>
					<seg id="b.ACT.21.16" type="verse">
						kwahamba nathi abanye kubafundi baseKesariya, besiyisa kuMnasoni othile waseKhupro, umfundi omdala, ebesizakungenisa kwakhe.
					</seg>
					<seg id="b.ACT.21.17" type="verse">
						Sesifinyelele eJerusalema, abazalwane basamukela ngokujabula.
					</seg>
					<seg id="b.ACT.21.18" type="verse">
						Ngangomuso uPawulu wangena nathi kuJakobe; namalunga onke ayekhona.
					</seg>
					<seg id="b.ACT.21.19" type="verse">
						Wababingelela, wabalandisa ngakho konke ngakunye uNkulunkulu abekwenzile phakathi kwabezizwe ngenkonzo yakhe.
					</seg>
					<seg id="b.ACT.21.20" type="verse">
						Sebekuzwile lokho bamdumisa uNkulunkulu, bathi kuye: “Uyabona, mzalwane, ukuthi ziningi kangaka izigidi zabakholwayo phakathi kwabaJuda, futhi bonke bayizishisekeli zomthetho;
					</seg>
					<seg id="b.ACT.21.21" type="verse">
						sebebikelwe ngawe ukuthi ufundisa bonke abaJuda abaphakathi kwabezizwe ukuhlubuka kuMose, uthi mabangasoki abantwana babo, bangahambi ngamasiko.
					</seg>
					<seg id="b.ACT.21.22" type="verse">
						Pho-ke, senze njani na? Impela bazakuzwa ukuthi usufikile.
					</seg>
					<seg id="b.ACT.21.23" type="verse">
						Ngakho yenza lokhu esikusho kuwe: Kukhona kithi amadoda amane azibophile ngesifungo;
					</seg>
					<seg id="b.ACT.21.24" type="verse">
						wathathe wona, uzihlambulule kanye nawo, uwakhokhele ukuba aphucule ikhanda; khona bazakwazi bonke ukuthi akukho lutho lwalokho abakubikelwe ngawe, kepha ukuthi nawe uhamba ulonda umthetho.
					</seg>
					<seg id="b.ACT.21.25" type="verse">
						Kepha maqondana nabezizwe abakholwayo sesilobile sanquma ngokuthi mabazilonde kokuhlatshelwe izithombe, negazi, nokuqumbeleneyo, nobufebe.”
					</seg>
					<seg id="b.ACT.21.26" type="verse">
						Khona uPawulu wawathatha lawo madoda, ngangomuso wayesezihlambulula kanye nawo, wangena ethempelini, wabika ukuphela kwezinsuku zokuhlanjululwa, kuze kulethwe umnikelo ngenxa yawo onke.
					</seg>
					<seg id="b.ACT.21.27" type="verse">
						Kwathi sezizakuphela lezo zinsuku eziyisikhombisa, abaJuda base-Asiya bembonile ethempelini, bayaluzisa sonke isixuku, babeka izandla kuye,
					</seg>
					<seg id="b.ACT.21.28" type="verse">
						bamemeza bathi: “Madoda akwa-Israyeli, yelekelelani; nguye lo muntu ofundisa bonke ezindaweni zonke okuphambene nesizwe, nomthetho, nale ndawo, futhi wangenisa ethempelini amaGreki, wayingcolisa le ndawo engcwele.”
					</seg>
					<seg id="b.ACT.21.29" type="verse">
						Ngokuba babebonile ngaphambili uTrofimu wase-Efesu enaye emzini, ababesho ngaye ukuthi uPawulu umngenisile ethempelini.
					</seg>
					<seg id="b.ACT.21.30" type="verse">
						Umuzi wonke wanyakaziswa, abantu bagijimela ndawonye, bambamba uPawulu, bamhudulela ngaphandle kwethempeli; iminyango yavalwa masinyane.
					</seg>
					<seg id="b.ACT.21.31" type="verse">
						Kuthe sebefuna ukumbulala, kwafika izwi enduneni yenkulungwane lokuthi lonke iJerusalema liyayaluza;
					</seg>
					<seg id="b.ACT.21.32" type="verse">
						yona yayisithatha masinyane amabutho nezinduna zekhulu, yagijimela kubo; sebebona induna yenkulungwane namabutho bayeka ukumshaya uPawulu.
					</seg>
					<seg id="b.ACT.21.33" type="verse">
						Khona induna yenkulungwane yasondela, yamthatha, yayala ukuba aboshwe ngamaketanga amabili, yabuza ukuthi ungubani nokuthi wenzeni.
					</seg>
					<seg id="b.ACT.21.34" type="verse">
						Kepha abanye esixukwini bamemeza okunye, abanye okunye; yathi ukuba ingenakulazi iqiniso ngenxa yomsindo, yayala ukuba ayiswe ekamu.
					</seg>
					<seg id="b.ACT.21.35" type="verse">
						Esefikile esikhwelweni, kwenzeka ukuba athwalwe ngamabutho ngenxa yokukhandana kwesixuku;
					</seg>
					<seg id="b.ACT.21.36" type="verse">
						ngokuba kwalandela isixuku sabantu bememeza bethi: “Msuseni!”
					</seg>
					<seg id="b.ACT.21.37" type="verse">
						Esezakungeniswa ekamu uPawulu wathi enduneni yenkulungwane: “Ngivunyelwe ukuba ngisho utho na?” Yona yathi: “Uyasazi isiGreki na?
					</seg>
					<seg id="b.ACT.21.38" type="verse">
						Kanti awusiye yini lowo waseGibithe owambuka ngaphambi kwalezi zinsuku, waholela ehlane amadoda ayizinkulungwane ezine angababulali na?”
					</seg>
					<seg id="b.ACT.21.39" type="verse">
						Kepha uPawulu wathi: “Mina ngingumJuda waseTarsu laseKhilikhiya, ngingumuntu womuzi ongesiwo ongenalo udumo; ngiyacela, ake ungivumele ngikhulume kubantu.”
					</seg>
					<seg id="b.ACT.21.40" type="verse">
						Esemvumele, uPawulu wema esikhwelweni, waqhweba abantu ngesandla; sekuthe cwaka, wakhuluma ngolimi lwesiHeberu, wathi:
					</seg>
				</div>
				<div id="b.ACT.22" type="chapter">
					<seg id="b.ACT.22.1" type="verse">
						“Madoda, bazalwane, nani bobaba, yizwani ukuziphendulela kwami phambi kwenu kalokhu.”
					</seg>
					<seg id="b.ACT.22.2" type="verse">
						Kwathi bemuzwa ekhuluma kubo ngolimi lwesiHeberu, bathula bathi du. Wayesethi:
					</seg>
					<seg id="b.ACT.22.3" type="verse">
						“Mina ngiyindoda engumJuda, ngazalwa eTarsu laseKhilikhiya, kodwa ngakhulela kulo muzi, ngafundiswa ngasezinyaweni zikaGamaliyeli ngesineke ngomthetho wawobaba, ngashisekela uNkulunkulu njengokuba nonke ninjalo namuhla;
					</seg>
					<seg id="b.ACT.22.4" type="verse">
						ngayizingela leyo Ndlela kwaze kwaba sekufeni, ngibopha ngibakhaphela ematilongweni abesilisa nabesifazane,
					</seg>
					<seg id="b.ACT.22.5" type="verse">
						njengokuba nompristi omkhulu ufakaza ngami namalunga onke; ngamukela kubo izincwadi ezilotshelwe abazalwane, ngaya eDamaseku ukuba nababe khona lapho ngibayise eJerusalema beboshiwe, ukuze bajeziswe.
					</seg>
					<seg id="b.ACT.22.6" type="verse">
						“Kwathi ngisahamba ngisondela eDamaseku kuphakathi kwemini, kwangibaneka masinyane nxazonke ukukhanya okukhulu okwavela ezulwini,
					</seg>
					<seg id="b.ACT.22.7" type="verse">
						ngawa phansi emhlabathini, ngezwa izwi lithi kimi: ‘Sawulu, Sawulu, ungizingelelani na?’
					</seg>
					<seg id="b.ACT.22.8" type="verse">
						“Ngase ngiphendula ngathi: ‘Ungubani, Nkosi, na?’ “Wathi kimi: ‘Mina nginguJesu waseNazaretha omzingelayo.’
					</seg>
					<seg id="b.ACT.22.9" type="verse">
						Kepha labo ababe nami bakubona ukukhanya, kodwa izwi lowakhuluma nami abalizwanga.
					</seg>
					<seg id="b.ACT.22.10" type="verse">
						“Ngathi: ‘Ngizakwenzani, Nkosi, na?’ “INkosi yayisithi kimi: ‘Sukuma, uye eDamaseku, uzakutshelwa khona konke okumiselweyo ukuba ukwenze.’
					</seg>
					<seg id="b.ACT.22.11" type="verse">
						Kepha njengokuba ngangingasaboni ngenxa yenkazimulo yalokho kukhanya, ngaholwa ngesandla yibo ababe nami, ngafika eDamaseku.
					</seg>
					<seg id="b.ACT.22.12" type="verse">
						“U-Ananiya othile, indoda ekholwa ngokomthetho, owayefakazelwa yibo bonke abaJuda ababakhile khona,
					</seg>
					<seg id="b.ACT.22.13" type="verse">
						weza kimi, wema, wathi kimi: ‘Sawulu, mzalwane, buye ubone.’ Mina ngase ngimbona ngaso leso sikhathi.
					</seg>
					<seg id="b.ACT.22.14" type="verse">
						“Wayesethi: ‘UNkulunkulu wawobaba wakumisela ngaphambili ukuyazi intando yakhe, nokumbona oLungileyo, nokulizwa izwi eliphuma emlonyeni wakhe,
					</seg>
					<seg id="b.ACT.22.15" type="verse">
						ngokuba uzakuba ngufakazi wakhe kubantu bonke walokho okubonileyo nokuzwileyo.
					</seg>
					<seg id="b.ACT.22.16" type="verse">
						Manje-ke ulibalelani na? Sukuma, ubhapathizwe, uhlambulule izono zakho ngokukhuleka egameni lakhe.’
					</seg>
					<seg id="b.ACT.22.17" type="verse">
						“Kwathi sengibuyele eJerusalema, ngikhuleka ethempelini, ngehlelwa yisiyezi,
					</seg>
					<seg id="b.ACT.22.18" type="verse">
						ngambona; wathi kimi: ‘Khawuleza uphume masinyane eJerusalema, ngokuba abazukwamukela ubufakazi bakho ngami.’
					</seg>
					<seg id="b.ACT.22.19" type="verse">
						“Mina ngase ngithi: ‘Nkosi, bayazi bona ukuthi yimina engangibabopha ngibashaya emasinagogeni abakholwa nguwe;
					</seg>
					<seg id="b.ACT.22.20" type="verse">
						futhi mhla kuchithwa igazi likaStefanu ufakazi wakho, ngangimi khona mina, ngivuma, ngilinda izingubo zabambulalayo.’
					</seg>
					<seg id="b.ACT.22.21" type="verse">
						“Wathi kimi: ‘Hamba, ngokuba mina ngizakukuthuma uye kude kwabezizwe.’ ”
					</seg>
					<seg id="b.ACT.22.22" type="verse">
						Kepha bamlalela kwaze kwaba kulelo zwi; base bephakamisa izwi labo, bethi: “Msuseni onje emhlabeni, ngokuba akufanele ukuba aphile.”
					</seg>
					<seg id="b.ACT.22.23" type="verse">
						Kwathi besabangalasa, behlubula izingubo, bethuquza uthuli phezulu,
					</seg>
					<seg id="b.ACT.22.24" type="verse">
						induna yenkulungwane yayala ukuba angeniswe ekamu, yathi akahlolwe ngenduku, ukuze iqonde ukuthi kungasiphi isici bememeza kanje ngaye.
					</seg>
					<seg id="b.ACT.22.25" type="verse">
						Kepha besamelula ngemichilo, uPawulu wathi enduneni yekhulu eyayimi khona: “Kuvunyelwe yini ukushaya umuntu ongumRoma engalahlwanga yicala na?”
					</seg>
					<seg id="b.ACT.22.26" type="verse">
						Induna yekhulu ikuzwile yaya enduneni yenkulungwane, yabika yathi: “Usuzakwenzani na, ngokuba lowo muntu ungumRoma?”
					</seg>
					<seg id="b.ACT.22.27" type="verse">
						Induna yenkulungwane yayisifika, yathi kuye: “Ngitshele, wena ungumRoma na?” Yena wathi: “Yebo.”
					</seg>
					<seg id="b.ACT.22.28" type="verse">
						Kepha induna yenkulungwane yaphendula yathi: “Mina ngalithenga lelo lungelo ngemali enkulu.” Kodwa uPawulu wathi: “Kepha mina ngazalwa nalo.”
					</seg>
					<seg id="b.ACT.22.29" type="verse">
						Ngakho basuka kuye masinyane abase bezakumhlola; kepha induna yenkulungwane yesaba, isiyazi ukuthi ungumRoma nokuthi ibimbophile.
					</seg>
					<seg id="b.ACT.22.30" type="verse">
						Kwathi ngangomuso ifuna ukwazi iqiniso lalokho amangalelwe ngakho ngabaJuda, yamkhulula, yayala ukuba abapristi abakhulu nomphakathi wonke ubuthane, yamehlisa uPawulu phambi kwabo.
					</seg>
				</div>
				<div id="b.ACT.23" type="chapter">
					<seg id="b.ACT.23.1" type="verse">
						UPawulu wayesegqolozela umphakathi, wathi: “Madoda, bazalwane, mina ngihambile phambi kukaNkulunkulu nginonembeza wonke omuhle kuze kube namuhla.”
					</seg>
					<seg id="b.ACT.23.2" type="verse">
						Kepha umpristi omkhulu u-Ananiya wayala ababemi khona ukuba bamshaye umlomo.
					</seg>
					<seg id="b.ACT.23.3" type="verse">
						Khona uPawulu wathi kuye: “UNkulunkulu uzakukushaya wena ludonga olucakiweyo; uhlalele ukungahlulela ngokomthetho, kodwa ngokuphambene nomthetho uyala ukuba ngishaywe na?”
					</seg>
					<seg id="b.ACT.23.4" type="verse">
						Ababemi khona base bethi: “Uthuka umpristi omkhulu kaNkulunkulu na?”
					</seg>
					<seg id="b.ACT.23.5" type="verse">
						UPawulu wayesethi: “Bengingazi, bazalwane, ukuthi ungumpristi omkhulu; ngokuba kulotshiwe ukuthi: “ ‘Ungakhulumi kabi ngombusi wesizwe sakini.’ ”
					</seg>
					<seg id="b.ACT.23.6" type="verse">
						Kepha kwathi uPawulu azi ukuthi enye inxenye yabo ingabaSadusi nenye ingabaFarisi, wamemeza emphakathini, wathi: “Madoda, bazalwane, ngingumFarisi mina, ngiyindodana yabaFarisi; ngimangalelwa ngethemba nangokuvuka kwabafileyo.”
					</seg>
					<seg id="b.ACT.23.7" type="verse">
						Eseshilo lokho, kwavela ukuphambana phakathi kwabaFarisi nabaSadusi, ibandla lahlukana kabili.
					</seg>
					<seg id="b.ACT.23.8" type="verse">
						Ngokuba abaSadusi bathi akukho ukuvuka kwabafileyo, nangelosi, namoya, kepha abaFarisi bavuma kokubili.
					</seg>
					<seg id="b.ACT.23.9" type="verse">
						Kwase kuvela umsindo omkhulu, kwasukuma abathile kubabhali benxenye yabaFarisi, balwa kakhulu, bathi: “Asifumani lutho olubi kulo muntu; uma, pho, kukhulume kuye umoya noma ingelosi na?”
					</seg>
					<seg id="b.ACT.23.10" type="verse">
						Kwathi sekuvele isiyaluyalu esikhulu, induna yenkulungwane yesaba ukuba uPawulu angadwengulwa yibo, yayala impi ukuba yehle imhlwithe phakathi kwabo, imyise ekamu.
					</seg>
					<seg id="b.ACT.23.11" type="verse">
						Ngobusuku obulandelayo iNkosi yema ngakuye, yathi: “Yima isibindi; njengalokho ufakaze ngami eJerusalema, ngokunjalo umelwe ukufakaza naseRoma.”
					</seg>
					<seg id="b.ACT.23.12" type="verse">
						Kwathi sekusile, abaJuda benza iqeqeba, bazilokothela bethi abayikudla, bangaphuzi, bengakambulali uPawulu.
					</seg>
					<seg id="b.ACT.23.13" type="verse">
						Babengaphezu kwamashumi amane ababenze lelo cebo.
					</seg>
					<seg id="b.ACT.23.14" type="verse">
						Bona base beza kubapristi abakhulu nasemalungeni, bathi: “Sizibophe ngesilokothelo sokuthi asiyikuzwa ukudla size simbulale uPawulu.
					</seg>
					<seg id="b.ACT.23.15" type="verse">
						Manje-ke nina kanye nomphakathi yazisani induna yenkulungwane ukuba imehlisele kini ngokungathi nizakuhlolisisa indaba yakhe; thina-ke silungele ukumbulala engakasondeli.”
					</seg>
					<seg id="b.ACT.23.16" type="verse">
						Kepha indodana kadadewabo kaPawulu yezwa ngokumqamekela kwabo, yafika yangena ekamu, yambikela uPawulu.
					</seg>
					<seg id="b.ACT.23.17" type="verse">
						UPawulu wayesebiza enye induna yekhulu, wathi: “Yisa le nsizwa enduneni yenkulungwane, ngokuba inento ezakuyibika kuyo.”
					</seg>
					<seg id="b.ACT.23.18" type="verse">
						Yayisiyithatha-ke, yayiyisa enduneni yenkulungwane, yathi: “Isiboshwa uPawulu singibizile, sacela ukuba ngilethe le nsizwa kuwe, inento ezakukutshela yona.”
					</seg>
					<seg id="b.ACT.23.19" type="verse">
						Induna yenkulungwane yayisiyibamba ngesandla, yagudluka nayo, yayibuza bebodwa, yathi: “Kuyini ozakungibikela khona na?”
					</seg>
					<seg id="b.ACT.23.20" type="verse">
						Yathi: “AbaJuda bavumelene ukucela kuwe ukuba wehlisele uPawulu emphakathini ngomuso ngokungathi bazakuhlolisisa indaba yakhe.
					</seg>
					<seg id="b.ACT.23.21" type="verse">
						Ngakho-ke wena ungabavumeli, ngokuba kubona amqamekele amadoda angaphezu kwamashumi amane azilokotheleyo ukuba angadli, angaphuzi, engakambulali; manje-ke sebelungele bebheke isithembiso sakho.”
					</seg>
					<seg id="b.ACT.23.22" type="verse">
						Khona induna yenkulungwane yayisiyimukisa insizwa, isiyiyalile ukuba ingatsheli muntu ukuthi imbikele lokho.
					</seg>
					<seg id="b.ACT.23.23" type="verse">
						Yayisibiza izinduna zekhulu ezimbili, yathi: “Lungisani amabutho angamakhulu amabili alungele ukuya eKesariya ngehora lesithathu lasebusuku, kanye nezinkweli ezingamashumi ayisikhombisa, nabemikhonto abangamakhulu amabili,
					</seg>
					<seg id="b.ACT.23.24" type="verse">
						kulungiselwe futhi izilwane, ukuze bakhwelise uPawulu, bamyise kahle kuFeliksi umbusi,”
					</seg>
					<seg id="b.ACT.23.25" type="verse">
						yaloba incwadi ehlelwe kanje:
					</seg>
					<seg id="b.ACT.23.26" type="verse">
						UKlawudiyu Lisiya kuye uFeliksi umbusi odumileyo; ngiyakubingelela.
					</seg>
					<seg id="b.ACT.23.27" type="verse">
						Le ndoda ibibanjwe ngabaJuda; ibisizakubulawa yibo, ngafika namabutho, ngayophula sengizwile ukuba ingumRoma.
					</seg>
					<seg id="b.ACT.23.28" type="verse">
						Ngathi ngifuna ukwazi icala abayimangalela ngalo, ngayehlisela emphakathini wabo;
					</seg>
					<seg id="b.ACT.23.29" type="verse">
						ngayifumana imangalelwe ngezindaba zomthetho wakubo, kepha engamangalelwa ngalutho olufanele ukufa nokuba ukuboshwa.
					</seg>
					<seg id="b.ACT.23.30" type="verse">
						Sekudaluliwe kimi ukuthi kukhona icebo ngaleyo ndoda, ngase ngiyithumela kuwe masinyane, ngibayalile nabayimangalelayo ukuba bakhulume ngayo phambi kwakho.
					</seg>
					<seg id="b.ACT.23.31" type="verse">
						Khona amabutho ayesemthatha uPawulu njengokuyalwa kwawo, amyisa e-Antipatheri ebusuku.
					</seg>
					<seg id="b.ACT.23.32" type="verse">
						Kepha ngangomuso ashiya izinkweli ukuba zihambe naye; wona abuyela ekamu;
					</seg>
					<seg id="b.ACT.23.33" type="verse">
						lezo sezifikile eKesariya zanika umbusi incwadi, zamisa uPawulu phambi kwakhe.
					</seg>
					<seg id="b.ACT.23.34" type="verse">
						Eseyifundile wambuza ukuthi ungowasiphi isifunda; esezwile ukuthi ungowaseKhilikhiya,
					</seg>
					<seg id="b.ACT.23.35" type="verse">
						wathi: “Ngiyakuyizwa kahle indaba yakho, nxa sebefikile abakumangalelayo.” Wayala ukuba alondwe enqabeni kaHerode.
					</seg>
				</div>
				<div id="b.ACT.24" type="chapter">
					<seg id="b.ACT.24.1" type="verse">
						Emva kwezinsuku eziyisihlanu umpristi omkhulu u-Ananiya wewuka kanye namalunga athile nommeli othile uTertulu; laba bammangalela uPawulu kumbusi.
					</seg>
					<seg id="b.ACT.24.2" type="verse">
						Yena esebiziwe, uTertulu waqala ukumbeka icala, ethi: “Lokho ukuthi ngenxa yakho sitholile ukuthula okukhulu nangokubonelela kwakho lesi sizwe senzelwe okuhle okuningi
					</seg>
					<seg id="b.ACT.24.3" type="verse">
						siyakwamukela ngezikhathi zonke nasezindaweni zonke ngokubonga okukhulu, Feliksi odumileyo.
					</seg>
					<seg id="b.ACT.24.4" type="verse">
						Kepha ukuba ngingakubambezeli, ngiyakuncenga ukuba ngobumnene bakho usizwe ngokufushane.
					</seg>
					<seg id="b.ACT.24.5" type="verse">
						“Ngokuba le ndoda siyifumene iyishinga ivusa ukwambuka phakathi kwabaJuda ezweni lonke, iyinhloko yehlelo lamaNazaretha,
					</seg>
					<seg id="b.ACT.24.6" type="verse">
						yalinga nokungcolisa ithempeli; sayibamba, sathanda ukuyahlulela ngomthetho wakithi.
					</seg>
					<seg id="b.ACT.24.7" type="verse">
						Kepha kwafika uLisiya induna yenkulungwane, wamthatha ngendluzula enkulu ezandleni zethu,
					</seg>
					<seg id="b.ACT.24.8" type="verse">
						eyala abambeka icala ukuba beze kuwe, ukuze umbuzisise wena uqobo, uzwe ngakho konke esimmangalela ngakho.”
					</seg>
					<seg id="b.ACT.24.9" type="verse">
						NabaJuda bakuvuma lokho, bathi kunjalo.
					</seg>
					<seg id="b.ACT.24.10" type="verse">
						Umbusi esemqhwebile ukuba akhulume, uPawulu waphendula wathi: “Lokhu ngiyazi ukuthi sekuyiminyaka eminingi ungumahluleli kulesi sizwe, ngiyaziphendulela ngesibindi;
					</seg>
					<seg id="b.ACT.24.11" type="verse">
						futhi ungaqonda ukuthi akungaphezu kwezinsuku eziyishumi nambili ngikhuphukile ukuyokhuleka eJerusalema;
					</seg>
					<seg id="b.ACT.24.12" type="verse">
						abangifumananga ngiphikisana namuntu, nakuba ngivusa isiphithiphithi esixukwini, nasethempelini, nasemasinagogeni, nasemzini,
					</seg>
					<seg id="b.ACT.24.13" type="verse">
						futhi bangekuqinise kuwe lokhu abangibeka icala ngakho manje.
					</seg>
					<seg id="b.ACT.24.14" type="verse">
						Kepha ngiyavuma lokhu kuwe ukuthi ngeNdlela abathi iyihlelo ngiyamkhonza ngokunjalo uNkulunkulu wawobaba, ngikholwa yikho konke okulotshiwe emthethweni nakubaprofethi;
					</seg>
					<seg id="b.ACT.24.15" type="verse">
						nginethemba kuNkulunkulu abalibheka nabo uqobo lokuthi kuyakuba khona ukuvuka kwabafileyo, okwabalungile nokwabangalungile.
					</seg>
					<seg id="b.ACT.24.16" type="verse">
						Kulokhu nami ngiyazama ukuba njalo ngibe nonembeza ongenacala phambi kukaNkulunkulu nabantu.
					</seg>
					<seg id="b.ACT.24.17" type="verse">
						“Kwathi emva kweminyaka eminingi ngafika ukuletha izipho esizweni sakithi neminikelo,
					</seg>
					<seg id="b.ACT.24.18" type="verse">
						okuthe ngikulokho bangifumana ethempelini ngihlanjululiwe, kungekho isixuku nomsindo,
					</seg>
					<seg id="b.ACT.24.19" type="verse">
						abaJuda abathile base-Asiya ababefanele ukuvela phambi kwakho, bangimangalele, uma benotho ngami.
					</seg>
					<seg id="b.ACT.24.20" type="verse">
						Nokuba mabasho laba ukuthi bafumanani okungalungile mhla ngimi phambi komphakathi,
					</seg>
					<seg id="b.ACT.24.21" type="verse">
						ngaphandle kwalelo zwi elilodwa engalimemeza ngimi phakathi kwabo lokuthi: ‘Ngokuvuka kwabafileyo mina ngimangalelwa yinina namuhla.’ ”
					</seg>
					<seg id="b.ACT.24.22" type="verse">
						Kepha uFeliksi ekwazi ngokuchachileyo okwaleyo Ndlela wabahlehlisa ethi: “Lapho uLisiya induna yenkulungwane esewukile, ngizakuyinquma indaba yenu,”
					</seg>
					<seg id="b.ACT.24.23" type="verse">
						wayala induna yekhulu ukuba agcinwe, kepha abe nenkululeko, kunganqatshelwa muntu wakubo ukumkhonza.
					</seg>
					<seg id="b.ACT.24.24" type="verse">
						Kepha emva kwezinsuku ezithile wafika uFeliksi noDrusila umkakhe owayengumJudakazi, wabiza uPawulu, wamuzwa ngokukholwa nguKristu Jesu.
					</seg>
					<seg id="b.ACT.24.25" type="verse">
						Esakhuluma ngokulunga, nangokuzithiba, nangokwahlulela okuzayo, uFeliksi washaywa luvalo, waphendula wathi: “Okwamanje hamba; kepha nxa ngithola isikhathi, ngizakukubiza,”
					</seg>
					<seg id="b.ACT.24.26" type="verse">
						wethemba futhi ukuthi uzakunikwa imali nguPawulu; ngalokho wayehleze embiza, ekhuluma naye.
					</seg>
					<seg id="b.ACT.24.27" type="verse">
						Kepha sekuphelile iminyaka emibili, uFeliksi walandelwa nguPorkiyu Festu; kodwa uFeliksi efuna ukubongwa ngabaJuda washiya uPawulu eboshiwe.
					</seg>
				</div>
				<div id="b.ACT.25" type="chapter">
					<seg id="b.ACT.25.1" type="verse">
						Kwathi uFestu engenile esikhundleni, wasuka eKesariya emva kwezinsuku ezintathu, wenyukela eJerusalema;
					</seg>
					<seg id="b.ACT.25.2" type="verse">
						abapristi abakhulu nezikhulu zabaJuda base bemangalela uPawulu kuye, bamncenga,
					</seg>
					<seg id="b.ACT.25.3" type="verse">
						bazicelela umusa ngaye wokuba ambizele eJerusalema, becebile ukumqamekela ukuba bambulale endleleni.
					</seg>
					<seg id="b.ACT.25.4" type="verse">
						Kepha uFestu waphendula ngokuthi uPawulu ugcinwe eKesariya nokuthi naye usezakuya khona masinyane;
					</seg>
					<seg id="b.ACT.25.5" type="verse">
						wathi: “Izikhulu phakathi kwenu azehle nami; uma kukhona utho olubi kuleyo ndoda, aziyimangalele.”
					</seg>
					<seg id="b.ACT.25.6" type="verse">
						Kwathi esehlale nabo izinsuku ezingaphezu kweziyisishiyagalombili nokuba eziyishumi, wehlela eKesariya; ngangomuso wahlala esihlalweni sokwahlulela, wayala ukuba uPawulu alethwe.
					</seg>
					<seg id="b.ACT.25.7" type="verse">
						Esefikile yena, abaJuda ababehlile eJerusalema bema bemhaqile, bembeka amacala amaningi anzima, abangenakuwaqinisa,
					</seg>
					<seg id="b.ACT.25.8" type="verse">
						lapho uPawulu eziphendulela ngokuthi: “Angonanga ngalutho nasemthethweni wabaJuda, nasethempelini, nakuKesari.”
					</seg>
					<seg id="b.ACT.25.9" type="verse">
						Kepha uFestu ethanda ukubongwa ngabaJuda, wamphendula uPawulu, wathi: “Uyathanda yini ukwenyukela eJerusalema, wahlulelwe khona phambi kwami ngalezi zinto, na?”
					</seg>
					<seg id="b.ACT.25.10" type="verse">
						UPawulu wayesethi: “Ngimi phambi kwesihlalo sokwahlulela sikaKesari, lapho ngimelwe ukwahlulelwa khona. Angenzanga okungalungile kubaJuda njengalokhu nawe wazi kahle.
					</seg>
					<seg id="b.ACT.25.11" type="verse">
						Kepha uma ngonile ngenza utho olufanele ukufa, angali ukufa; kodwa uma kungekho lutho lwalokho laba abangimangalela ngakho, akakho onganginikela kubo. Ngilidlulisela kuKesari.”
					</seg>
					<seg id="b.ACT.25.12" type="verse">
						Khona uFestu esekhulumile nomphakathi waphendula wathi: “Ulidlulisele kuKesari, uzakuya kuKesari.”
					</seg>
					<seg id="b.ACT.25.13" type="verse">
						Kwathi sekudlule izinsuku ezithile, u-Agripha inkosi, noBernike behlela eKesariya ukuyobingelela uFestu.
					</seg>
					<seg id="b.ACT.25.14" type="verse">
						Sebehlezi khona izinsuku eziningi, uFestu weneka phambi kwenkosi indaba kaPawulu, wathi: “Kukhona indoda ethile eyashiywa nguFeliksi iboshiwe;
					</seg>
					<seg id="b.ACT.25.15" type="verse">
						kwathi ngiseJerusalema, abapristi abakhulu namalunga abaJuda babika ngaye becela ukuba ilahlwe;
					</seg>
					<seg id="b.ACT.25.16" type="verse">
						ngabaphendula ngathi akusiwo umkhuba wamaRoma ukumnikela umuntu omangalelwayo engakamiswa phambi kwabammangalelayo, athole ithuba lokuziphendulela ngecala amangalelwe ngalo.
					</seg>
					<seg id="b.ACT.25.17" type="verse">
						Ngakho sebebuthene lapha, angilibalanga; ngangomuso ngahlala esihlalweni sokwahlulela, ngayala ukuba leyo ndoda ilethwe;
					</seg>
					<seg id="b.ACT.25.18" type="verse">
						basukuma-ke abayimangalelayo, kepha abavezanga cala ngayo lalezo zinto ezimbi ebengizicabangile mina,
					</seg>
					<seg id="b.ACT.25.19" type="verse">
						kodwa babe nokuphikisana okuthile naye ngenkolo yakubo nangomuntu othile, uJesu, owafayo, asho ngaye uPawulu ukuthi uyaphila.
					</seg>
					<seg id="b.ACT.25.20" type="verse">
						Kuthe mina ngisakhohliwe ukuthi leyo ndaba ngizakuyihlola kanjani, ngathi angathanda yini ukuya eJerusalema ukuba ahlulelwe khona ngalezo zinto.
					</seg>
					<seg id="b.ACT.25.21" type="verse">
						Kepha uPawulu eselidlulisile wacela ukuba agcinwe lize lithethwe yinkosi enkulu, ngayala ukuba agcinwe ngize ngimthumele kuKesari.”
					</seg>
					<seg id="b.ACT.25.22" type="verse">
						U-Agripha wayesethi kuFestu: “Nami bengithanda ukumuzwa lowo muntu.” Wathi: “Uzakumuzwa ngomuso.”
					</seg>
					<seg id="b.ACT.25.23" type="verse">
						Khona ngangomuso kwafika o-Agripha noBernike ngemvunulo enkulu, bangena endlini yamacala kanye nezinduna zenkulungwane nezikhulu zomuzi; uFestu wayala ukuba uPawulu alethwe.
					</seg>
					<seg id="b.ACT.25.24" type="verse">
						UFestu wathi: “Nkosi, Agripha, nani nonke nina madoda enikhona lapha kanye nathi, niyambona lona oluze ngaye kimi lonke uquqaba lwabaJuda eJerusalema nalapha, lumemeza luthi akafanele ukuba abe esaphila.
					</seg>
					<seg id="b.ACT.25.25" type="verse">
						Kepha mina ngabona ukuthi akenzanga lutho olufanele ukuba afe, kodwa ngenxa yokudlulisela kwakhe kuKesari ngazinqumela ukumthuma.
					</seg>
					<seg id="b.ACT.25.26" type="verse">
						Anginanto eqinisekileyo ngaye engingayilobela inkosi; ngakho ngimlethile phambi kwenu, ikakhulu phambi kwakho, nkosi Agripha, ukuze kuthi sekuhloliwe, ngibe nakho engingakuloba.
					</seg>
					<seg id="b.ACT.25.27" type="verse">
						Ngokuba mina ngokwami ngithi akuqondile, uma kuthunyelwa isiboshwa, kungakhonjwa amacala aso.”
					</seg>
				</div>
				<div id="b.ACT.26" type="chapter">
					<seg id="b.ACT.26.1" type="verse">
						Khona u-Agripha wathi kuPawulu: “Uvunyelwe ukuba uzikhulumele.” UPawulu wayeselula isandla, waziphendulela wathi:
					</seg>
					<seg id="b.ACT.26.2" type="verse">
						“Maqondana nakho konke engimangalelwa ngakho ngabaJuda, nkosi Agripha, ngizibona nginenhlanhla, ngokuba ngizakuziphendulela namuhla phambi kwakho,
					</seg>
					<seg id="b.ACT.26.3" type="verse">
						ikakhulu lokhu uyisazi sawo onke amasiko nokuphikisana kwabaJuda; ngalokho ngiyakunxusa ukuba ungilalele ngokubekezela.
					</seg>
					<seg id="b.ACT.26.4" type="verse">
						“Inkambo yami kwasebusheni eyaba sesizweni sakithi naseJerusalema kwasekuqaleni bonke abaJuda bayayazi,
					</seg>
					<seg id="b.ACT.26.5" type="verse">
						bengazi kwasekuqaleni, uma bethanda ukufakaza ukuthi ngangihamba ngehlelo eliqinileyo lenkonzo yakithi ngingumFarisi.
					</seg>
					<seg id="b.ACT.26.6" type="verse">
						Kepha manje ngimi ngimangalelwe ngenxa yethemba lesithembiso asenzayo uNkulunkulu kubo obaba,
					</seg>
					<seg id="b.ACT.26.7" type="verse">
						ezithemba ukufinyelela kuso izizwe eziyishumi nambili zakithi, zikhonza ngesineke ubusuku nemini; ngalelo themba, nkosi, ngimangalelwa ngabaJuda.
					</seg>
					<seg id="b.ACT.26.8" type="verse">
						Kungani kube yinto engakholekile kini ukuthi uNkulunkulu uvusa abafileyo na?
					</seg>
					<seg id="b.ACT.26.9" type="verse">
						“Kepha mina ngokwami ngangithi ngifanele ukwenza okuningi okuphambene negama likaJesu waseNazaretha;
					</seg>
					<seg id="b.ACT.26.10" type="verse">
						lokho ngase ngikwenza-ke eJerusalema; mina ngabafaka abaningi kwabangcwele ematilongweni, ngiwatholile amandla kubapristi abakhulu, nalapho bebulawa ngabalahla ngevoti lami.
					</seg>
					<seg id="b.ACT.26.11" type="verse">
						Nasemasinagogeni onke kaningi ngabajezisa ngibacindezela ukuba bahlambalaze; ngahlanya kakhulu ngabo, ngibazingela kwaze kwaba semizini yabezizwe.
					</seg>
					<seg id="b.ACT.26.12" type="verse">
						“Kwathi lapho ngisaya eDamaseku ngamandla nangokuthunywa ngabapristi abakhulu,
					</seg>
					<seg id="b.ACT.26.13" type="verse">
						emini enkulu, nkosi, ngisendleleni, ngabona ukukhanya okuvela ezulwini, kudlula ukukhazimula kwelanga, kungikhanyisela nxazonke kanye nababehamba nami;
					</seg>
					<seg id="b.ACT.26.14" type="verse">
						kwathi sesiwile phansi sonke emhlabathini, ngezwa izwi likhuluma kimi ngo limi lwesiHeberu, lithi: ‘Sawulu, Sawulu, ungizingelelani na? Kulukhuni kuwe ukukhahlela ezinkandini.’
					</seg>
					<seg id="b.ACT.26.15" type="verse">
						“Kepha mina ngathi: ‘Ungubani, Nkosi, na?’ INkosi yathi: ‘Mina nginguJesu omzingelayo.
					</seg>
					<seg id="b.ACT.26.16" type="verse">
						Kepha sukuma, ume ngezinyawo zakho; ngokuba ngibonakele kuwe ngalokho ukuba ngikumise ube yisikhonzi nofakazi walokhu kungibona kwakho nowalokhu engizakuzibonakalisa kuwe ngakho,
					</seg>
					<seg id="b.ACT.26.17" type="verse">
						ngikophule esizweni nakwabezizwe engikuthumela kubo
					</seg>
					<seg id="b.ACT.26.18" type="verse">
						ukuvula amehlo abo ukuba basuke ebumnyameni, baphendukele ekukhanyeni, basuke emandleni kaSathane, baphendukele kuNkulunkulu, ukuze bamukeliswe ukuthethelelwa kwezono nesabelo phakathi kwabangcwelisiweyo ngokukholwa kimi.’
					</seg>
					<seg id="b.ACT.26.19" type="verse">
						“Ngalokho, nkosi Agripha, angibanga ngongawulaleliyo umbono wasezulwini,
					</seg>
					<seg id="b.ACT.26.20" type="verse">
						kodwa ngamemezela kuqala kwabaseDamaseku nakwabaseJerusalema, nakulo lonke izwe laseJudiya nakwabezizwe ukuba baphenduke, baguqukele kuNkulunkulu, benze imisebenzi efanele ukuphenduka.
					</seg>
					<seg id="b.ACT.26.21" type="verse">
						Ngenxa yalokho abaJuda bangibamba ethempelini, balinga ukungibulala.
					</seg>
					<seg id="b.ACT.26.22" type="verse">
						Ngitholile usizo kuNkulunkulu ngimi kuze kube kulolu suku ngifakaza kwabancane nakwabakhulu, angikhulumi lutho ngaphandle kwalokho abakukhulumile abaprofethi noMose ukuthi kuzakwenzeka,
					</seg>
					<seg id="b.ACT.26.23" type="verse">
						ukuthi uKristu nga ehlupheka nokuthi engowokuqala ekuvukeni kwabafileyo uzakumemezela ukukhanya kuso isizwe nakwabezizwe.”
					</seg>
					<seg id="b.ACT.26.24" type="verse">
						Kwathi esaziphendulela kanjalo, uFestu wathi ngezwi elikhulu: “Pawulu, uyahlanya; ukufunda okuningi kuyakuhlanyisa.”
					</seg>
					<seg id="b.ACT.26.25" type="verse">
						Kepha uPawulu wathi: “Angihlanyi, Festu odumileyo, kodwa ngikhuluma amazwi ayiqiniso nawokuqonda.
					</seg>
					<seg id="b.ACT.26.26" type="verse">
						Ngokuba inkosi engikhuluma kuyo ngesibindi iyazi ngalezi zinto, ngokuba angikholwa ukuthi kukhona utho lwalokhu olufihlekile kuyo; ngokuba lokhu akwenziwanga engosini.
					</seg>
					<seg id="b.ACT.26.27" type="verse">
						Nkosi Agripha, uyakholwa ngabaprofethi na? Ngiyazi ukuthi uyakholwa.”
					</seg>
					<seg id="b.ACT.26.28" type="verse">
						U-Agripha wathi kuPawulu: “Kusilele kancane ungivumise ngibe ngumKristu.”
					</seg>
					<seg id="b.ACT.26.29" type="verse">
						UPawulu wayesethi: “Bengingafisa kuNkulunkulu ukuba, noma kukancane noma kukakhulu, kungabi wena wedwa kodwa bonke abangizwayo namuhla babe njengami, ngaphandle kwalezi zibopho.”
					</seg>
					<seg id="b.ACT.26.30" type="verse">
						Inkosi yayisisukuma nombusi noBernike kanye nababehlezi nabo;
					</seg>
					<seg id="b.ACT.26.31" type="verse">
						kwathi sebegudlukile, bakhuluma bodwa, bathi: “Lo muntu akenzi lutho olufanele ukufa noma izibopho.”
					</seg>
					<seg id="b.ACT.26.32" type="verse">
						Kepha u-Agripha wathi kuFestu: “Lo muntu ngabe ekhululiwe, uma ebengalidluliselanga kuKesari.”
					</seg>
				</div>
				<div id="b.ACT.27" type="chapter">
					<seg id="b.ACT.27.1" type="verse">
						Kwathi sekunqunyiwe ukuba siye e-Italiya ngomkhumbi, banikela uPawulu nezinye iziboshwa ezithile enduneni yekhulu, igama layo linguJuliyu, eyebutho likaKesari.
					</seg>
					<seg id="b.ACT.27.2" type="verse">
						Sangena emkhunjini wase-Adramitiyu obusuzakuya ezindaweni zangase-Asiya, u-Aristarku umMakedoniya waseThesalonika enathi.
					</seg>
					<seg id="b.ACT.27.3" type="verse">
						Ngangomuso safika eSidoni; uJuliyu wamphatha kahle uPawulu, wamvumela ukuba aye kubahlobo bakhe, ahlunyelelwe.
					</seg>
					<seg id="b.ACT.27.4" type="verse">
						Sasuka lapho, sagudla ngenzansi kweKhupro, ngokuba imimoya yayiphambene nathi.
					</seg>
					<seg id="b.ACT.27.5" type="verse">
						Sesidabulile ulwandle olungaseKhilikhiya nePhamfiliya safika eMira laseLikhiya.
					</seg>
					<seg id="b.ACT.27.6" type="verse">
						Lapho-ke induna yafumana umkhumbi wase-Aleksandriya oqonde e-Italiya, yasingenisa kuwo.
					</seg>
					<seg id="b.ACT.27.7" type="verse">
						Sesihambe kancane izinsuku eziningi saze safika kalukhuni ngaseKinidu, umoya ungasivumeli, sagudla iKrethe maqondana neSalimone,
					</seg>
					<seg id="b.ACT.27.8" type="verse">
						sagudla lona kalukhuni, safika endaweni ethile ethiwa Matheku Mahle; eduze nayo kukhona umuzi waseLaseya.
					</seg>
					<seg id="b.ACT.27.9" type="verse">
						Kwathi sekudlulile isikhathi eside, sekuyingozi ukuhamba ngomkhumbi, ngokuba isikhathi seNzilo sase sidlulile, uPawulu wabaluleka,
					</seg>
					<seg id="b.ACT.27.10" type="verse">
						wathi kubo: “Madoda, ngiyabona ukuthi lolu hambo luzakuba nengozi nokuchithakala okukhulu, kungabi ngokwempahla nokomkhumbi kuphela kepha nokokuphila kwethu.”
					</seg>
					<seg id="b.ACT.27.11" type="verse">
						Kepha induna yekhulu yethemba umshayeli womkhumbi nomniniwo kakhulu kunalokho okwakhulunywa nguPawulu.
					</seg>
					<seg id="b.ACT.27.12" type="verse">
						Njengokuba itheku lalingalungile ukuhlala khona ebusika, iningi labo laluleka ukuba kusukwe khona, mhlawumbe kwenzeke ukuba bafinyelele eFeniksi, itheku laseKrethe elibheke entshonalanga yaseningizimu nasentshonalanga yasenyakatho, bahlale khona ebusika.
					</seg>
					<seg id="b.ACT.27.13" type="verse">
						Kuthe iningizimu isaphephetha kahle, bacabanga ukuthi sebetholile ababekuqondile, bakhuphula ihange, bagudla iKrethe.
					</seg>
					<seg id="b.ACT.27.14" type="verse">
						Kepha emva kwesikhathi esingeside kwavuka kwehla kulo umoya oyisivunguvungu othiwa i-Ewurakiloni;
					</seg>
					<seg id="b.ACT.27.15" type="verse">
						kodwa umkhumbi usududulwa ungasenakubhekana nomoya, sayeka saqhutshwa nje.
					</seg>
					<seg id="b.ACT.27.16" type="verse">
						Kwathi sigudla ngenzansi kwesiqhingana esithiwa iKlawuda, sabamba isikebhe kalukhuni;
					</seg>
					<seg id="b.ACT.27.17" type="verse">
						sebe sikhuphulile basebenzisa izinto zokusiza, bawuzongolozela umkhumbi ngezintambo; kuthe besaba ukuthi bazakukhahleleka eSirti, behlisa izindwangu zomkhumbi, baqhutshwa kanjalo.
					</seg>
					<seg id="b.ACT.27.18" type="verse">
						Kuthe ukuba sibhengulwe kakhulu yisiphepho, ngangomuso bachitha umthwalo;
					</seg>
					<seg id="b.ACT.27.19" type="verse">
						kwathi ngolwesithathu balahla izimpahla zomkhumbi ngezandla zabo.
					</seg>
					<seg id="b.ACT.27.20" type="verse">
						Khona-ke ilanga nezinkanyezi zingasabonakali izinsuku eziningi, nesiphepho esingesincane siqinisa njalo, lase liphela ithemba lonke lokuba singasindiswa.
					</seg>
					<seg id="b.ACT.27.21" type="verse">
						Sekuyisikhathi eside bengasadli lutho, uPawulu wasukuma phakathi kwabo, wathi: “Madoda, ngabe nalalela mina, kanamuka eKrethe, naphepha kule ngozi nakulokhu kuchithakala.
					</seg>
					<seg id="b.ACT.27.22" type="verse">
						Kepha manje senginiluleka ukuba nime isibindi, ngokuba akuyikufa muntu kini, umkhumbi kuphela.
					</seg>
					<seg id="b.ACT.27.23" type="verse">
						Ngokuba ngalobu busuku bekumi ngakimi ingelosi kaNkulunkulu engingowakhe nengimkhonzayo,
					</seg>
					<seg id="b.ACT.27.24" type="verse">
						yathi: ‘Ungesabi, Pawulu; umelwe ukuma phambi kukaKesari; bheka, uNkulunkulu ukuphile bonke abahamba nawe emkhunjini.’
					</seg>
					<seg id="b.ACT.27.25" type="verse">
						Ngalokho yimani isibindi, madoda; ngokuba ngiyakholwa nguNkulunkulu ukuthi kuzakuba njengalokho kukhulunyiwe kimi.
					</seg>
					<seg id="b.ACT.27.26" type="verse">
						Kepha simelwe ukukhahleleka esiqhingini esithile.”
					</seg>
					<seg id="b.ACT.27.27" type="verse">
						Kwathi ukuba kufike ubusuku beshumi nane sisazulazuliswa elwandle lwase-Adriya phakathi kobusuku, abomkhumbi bacabanga ukuthi bayasondela ezweni elithile.
					</seg>
					<seg id="b.ACT.27.28" type="verse">
						Base bephonsa intambo yokulinganisa, bafumana kungamafatome angamashumi amabili; sebeqhubekile kancane bayiphonsa futhi, bafumana kungamafatome ayishumi nanhlanu;
					</seg>
					<seg id="b.ACT.27.29" type="verse">
						besaba ukuthi mhlawumbe singashayeka ezindaweni ezinamadwala, baphonsa amahange amane ngasemuva, bafisa ukuba kuse.
					</seg>
					<seg id="b.ACT.27.30" type="verse">
						Abomkhumbi sebefuna ukubaleka emkhunjini, behlisela isikebhe elwandle ngokungathi bazakuphonsa amahange enhlokweni yomkhumbi,
					</seg>
					<seg id="b.ACT.27.31" type="verse">
						uPawulu wathi enduneni yekhulu nasemabuthweni: “Uma laba bengahlali emkhunjini, ningesindiswe nina.”
					</seg>
					<seg id="b.ACT.27.32" type="verse">
						Khona amabutho anquma amagoda esikebhe, asidedela sawa.
					</seg>
					<seg id="b.ACT.27.33" type="verse">
						Kwathi sekuzakusa, uPawulu wabancenga bonke ukuba badle, wathi: “Namuhla kulusuku lweshumi nane nilindile, nihlezi nizila, ningadli lutho.
					</seg>
					<seg id="b.ACT.27.34" type="verse">
						Ngalokho ngiyanincenga ukuba nidle, ngokuba lokhu kungokokusinda kwenu; akuyikulahleka unwele lwekhanda nakoyedwa phakathi kwenu.”
					</seg>
					<seg id="b.ACT.27.35" type="verse">
						Eseshilo lokho wathatha isinkwa, wabonga uNkulunkulu phambi kwabo bonke, wasihlephula, waqala ukudla.
					</seg>
					<seg id="b.ACT.27.36" type="verse">
						Base bema isibindi bonke, badla nabo.
					</seg>
					<seg id="b.ACT.27.37" type="verse">
						Thina sonke esasisemkhunjini besingabantu abangamakhulu amabili namashumi ayisikhombisa nesithupha.
					</seg>
					<seg id="b.ACT.27.38" type="verse">
						Sebesuthi ukudla benza lula umkhumbi belahla ukolweni elwandle.
					</seg>
					<seg id="b.ACT.27.39" type="verse">
						Sekusile, abalazanga izwe, kepha babona itheku elithile elinesihlabathi abanquma ukuba baqhubele kulo umkhumbi, uma kungenzeka.
					</seg>
					<seg id="b.ACT.27.40" type="verse">
						Banquma amahange bawashiya elwandle, bathukulula futhi izintambo zamaphini okuqondisa, baphakamisela emoyeni indwangu ephambili, baqonda ogwini.
					</seg>
					<seg id="b.ACT.27.41" type="verse">
						Batheleka endaweni enolwandle nxazombili, baqhubela umkhumbi kuyo, inhloko yomkhumbi yagxumekeka, yema ingenakunyakaziswa, kepha ingasemuva laphulwa ngamandla amaza.
					</seg>
					<seg id="b.ACT.27.42" type="verse">
						Kepha amabutho ayehlosa ukubulala iziboshwa, funa ezinye zibaleke ngokuhlamba;
					</seg>
					<seg id="b.ACT.27.43" type="verse">
						kepha induna yekhulu ithanda ukusindisa uPawulu yawavimbela enhlosweni yawo, yayala ukuba labo abakwazi ukuhlamba baziphonse kuqala emanzini, bafike emhlabathini,
					</seg>
					<seg id="b.ACT.27.44" type="verse">
						nabaseleyo bafike, abanye ngamapulangwe, abanye ngezinye izinto zomkhumbi. Kanjalo-ke kwenzeka ukuba bonke baphumele emhlabathini besindile.
					</seg>
				</div>
				<div id="b.ACT.28" type="chapter">
					<seg id="b.ACT.28.1" type="verse">
						Kwathi sesisindile khona, sezwa ukuthi isiqhingi sithiwa iMelitha.
					</seg>
					<seg id="b.ACT.28.2" type="verse">
						Abantu bakhona basiphatha ngobubele obungavamile, ngokuba babebasa umlilo, basamukela sonke ngenxa yemvula eyayisina nangenxa yamakhaza.
					</seg>
					<seg id="b.ACT.28.3" type="verse">
						Kepha uPawulu ecakashile ixha lezinsaba, elibeka emlilweni, kwaphuma inyoka ngenxa yokushisa, yanamathela esandleni sakhe.
					</seg>
					<seg id="b.ACT.28.4" type="verse">
						Abantu bakhona sebebona isilwane silenga esandleni sakhe, bakhuluma bodwa, bathi: “Ngempela lo muntu ungumbulali othi noma esindile elwandle ukuLunga akuvumi ukuba aphile.”
					</seg>
					<seg id="b.ACT.28.5" type="verse">
						Kodwa yena wasinikinela isilwane emlilweni, akaze alimala.
					</seg>
					<seg id="b.ACT.28.6" type="verse">
						Kepha babheka ukuthi usezakuvuvuka, nokuba awe phansi masinyane, afe. Kepha sebebheka isikhathi eside, bebona ukuthi akafikelwa ngozi, baphenduka bathi ungunkulunkulu.
					</seg>
					<seg id="b.ACT.28.7" type="verse">
						Kwakukhona kuleyo ndawo izwe lesikhulu sesiqhingi, igama laso linguPhubiliyu; yena wasamukela, wasiphatha kahle izinsuku ezintathu.
					</seg>
					<seg id="b.ACT.28.8" type="verse">
						Kepha uyise kaPhubiliyu wayelele phansi ephethwe ngumkhuhlane nembo; uPawulu wangena kuye, wakhuleka, wabeka izandla phezu kwakhe, wamphilisa.
					</seg>
					<seg id="b.ACT.28.9" type="verse">
						Kwathi lokho sekwenzekile, beza nabanye abasesiqhingini abanezifo, baphulukiswa,
					</seg>
					<seg id="b.ACT.28.10" type="verse">
						basitusa ngokutusa okuningi; kwathi mhla simuka ngomkhumbi, basinika esikudingayo.
					</seg>
					<seg id="b.ACT.28.11" type="verse">
						Emva kwezinyanga ezintathu sase simuka ngomkhumbi wase-Aleksandriya owawudlulisa ubusika esiqhingini, uphawu lwawo lungolwamaWele.
					</seg>
					<seg id="b.ACT.28.12" type="verse">
						Sangena eSirakhuse, sahlala izinsuku ezintathu;
					</seg>
					<seg id="b.ACT.28.13" type="verse">
						sasuka lapho, sagwegwesa, safika eRegiyu. Sekudlule usuku lwaba lunye, kwavuka iningizimu, safika ePhutheyoli ngosuku lwesibili.
					</seg>
					<seg id="b.ACT.28.14" type="verse">
						Safumana khona abazalwane, sancengwa ukuba sihlale nabo izinsuku eziyisikhombisa; kanjalo safika eRoma.
					</seg>
					<seg id="b.ACT.28.15" type="verse">
						Abazalwame sebezwile ngathi basuka khona, beza ukusihlangabeza baze bafika e-Aphiyo Foru naseTresi Thaberne; uPawulu ebabona wabonga uNkulunkulu, wema isibindi.
					</seg>
					<seg id="b.ACT.28.16" type="verse">
						Sesifikile eRoma, uPawulu wavunyelwa ukuhlala yedwa enebutho elimlindayo.
					</seg>
					<seg id="b.ACT.28.17" type="verse">
						Kwathi emva kwezinsuku ezintathu wabizela ndawonye kuye abakhulu babaJuda; sebebuthene, wathi kubo: “Madoda, bazalwame, noma mina ngingenzanga lutho oluphambene nesizwe namasiko awobaba, nokho ngasuswa eJerusalema ngiyisiboshwa, nganikelwa ezandleni zamaRoma;
					</seg>
					<seg id="b.ACT.28.18" type="verse">
						wona esengihlolile afuna ukungikhulula, ngokuba kungekho cala kimi lokuba ngife;
					</seg>
					<seg id="b.ACT.28.19" type="verse">
						kepha abaJuda bekuphikisa, ngacindezelwa ukuba ngilidlulisele kuKesari, kungesikho ukuthi ngisimangalela isizwe sakithi ngalutho.
					</seg>
					<seg id="b.ACT.28.20" type="verse">
						Ngakho ngaleso sizathu nginibizele lapha ukuba nginibone, ngikhulume nani; ngokuba ngenxa yethemba lika-Israyeli ngiboshiwe ngaleli ketanga.”
					</seg>
					<seg id="b.ACT.28.21" type="verse">
						Base bethi kuye: “Thina asamukelanga ncwadi ngawe evela eJudiya, akufikanga namuntu wabazalwane ukubika nokukhuluma utho olubi ngawe.
					</seg>
					<seg id="b.ACT.28.22" type="verse">
						Kepha sithi kufanele sizwe kuwe okucabangayo, ngokuba siyazi ngaleli hlelo ukuthi liyaphikiswa ezindaweni zonke.”
					</seg>
					<seg id="b.ACT.28.23" type="verse">
						Khona sebemmisele usuku beza kuye endlini yakhe bebaningi, wabachasisela efakaza ngombuso kaNkulunkulu, wabaqondisa ngoJesu ethathela emthethweni kaMose nakubaprofethi, kusukela ekuseni kwaze kwahlwa.
					</seg>
					<seg id="b.ACT.28.24" type="verse">
						Abanye baneliswa ngokwakhulunywayo, abanye abakholwanga;
					</seg>
					<seg id="b.ACT.28.25" type="verse">
						kwathi ukuba bangezwani bodwa, bamuka, uPawulu esekhuluma izwi labalinye lokuthi: “Wakhuluma kahle uMoya oNgcwele ngo-Isaya umprofethi koyihlo
					</seg>
					<seg id="b.ACT.28.26" type="verse">
						ngokuthi: “ ‘Hamba uye kulesi sizwe, uthi: “Ngokuzwa niyakuzwa, ningaze naqonda, nangokubona niyakubona, ningaze nabonisisa,
					</seg>
					<seg id="b.ACT.28.27" type="verse">
						ngokuba inhliziyo yalesi sizwe seyaba buthuntu; bezwa kanzima ngezindlebe, amehlo abo bawacimezile, funa mhlawumbe babone ngamehlo, bezwe ngezindlebe, baqonde ngenhliziyo, baphenduke, ngibaphilise.” ’
					</seg>
					<seg id="b.ACT.28.28" type="verse">
						“Ngakho-ke makwazeke kini ukuthi le nsindiso kaNkulunkulu ithunyelwe kwabezizwe; bona-ke bayakuzwa.”
					</seg>
					<seg id="b.ACT.28.29" type="verse">
						Kwathi eseshilo lokho, abaJuda baphuma benokuphikisana okukhulu phakathi kwabo.
					</seg>
					<seg id="b.ACT.28.30" type="verse">
						Kepha uPawulu wahlala iminyaka emibili egcwele endlini yakhe ayiqashileyo, wamukela bonke abeza kuye,
					</seg>
					<seg id="b.ACT.28.31" type="verse">
						washumayela umbuso kaNkulunkulu, wafundisa ngaso sonke isibindi izindaba zeNkosi uJesu Kristu, enganqatshelwa muntu.
					</seg>
				</div>
			</div>
			<div id="b.ROM" type="book">
				<div id="b.ROM.1" type="chapter">
					<seg id="b.ROM.1.1" type="verse">
						UPawulu, inceku kaKristu Jesu, umphostoli obiziweyo nowahlukaniselwe ivangeli likaNkulunkulu,
					</seg>
					<seg id="b.ROM.1.2" type="verse">
						alethembisa ngaphambili ngabaprofethi bakhe emibhalweni engcwele
					</seg>
					<seg id="b.ROM.1.3" type="verse">
						mayelana neNdodana yakhe eyavela enzalweni kaDavide ngokwenyama,
					</seg>
					<seg id="b.ROM.1.4" type="verse">
						eyabonakaliswa ngamandla ukuthi iyiNdodana kaNkulunkulu ngokoMoya wobungcwele ngokuvuka kwabafileyo, uJesu Kristu iNkosi yethu
					</seg>
					<seg id="b.ROM.1.5" type="verse">
						esamukela ngaye umusa nobuphostoli kube ngukulalela kokukholwa ezizweni zonke ngenxa yegama lakhe,
					</seg>
					<seg id="b.ROM.1.6" type="verse">
						enikuzo nani eningababiziweyo bakaJesu Kristu,
					</seg>
					<seg id="b.ROM.1.7" type="verse">
						kubo bonke abathandiweyo bakaNkulunkulu abaseRoma, ababiziweyo, abangcwele: Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.ROM.1.8" type="verse">
						Kuqala-ke ngibonga uNkulunkulu wami ngoJesu Kristu ngani nonke, ngokuba ukukholwa kwenu kunconywa ezweni lonke.
					</seg>
					<seg id="b.ROM.1.9" type="verse">
						Ngokuba uNkulunkulu, engimkhonza emoyeni wami ngevangeli leNdodana yakhe, ungufakazi wami wokuthi ngokungaphezi ngiyanikhumbula
					</seg>
					<seg id="b.ROM.1.10" type="verse">
						njalo emikhulekweni yami, nginxusa ukuba, uma kungenzeka ngentando kaNkulunkulu, ngiphumelele ukufika kini.
					</seg>
					<seg id="b.ROM.1.11" type="verse">
						Ngokuba ngilangazelela ukunibona ukuze nginabele isipho esithile somusa sokomoya ukuba niqiniswe,
					</seg>
					<seg id="b.ROM.1.12" type="verse">
						okungukuthi siduduzane kanye nani phakathi kwenu ngokukholwa kwethu okwenu nokwami.
					</seg>
					<seg id="b.ROM.1.13" type="verse">
						Angithandi, bazalwane, ukuba ningazi ukuthi ngazimisela kaningi ukuza kini, kepha ngathiyeka kuze kube manje ukuba nakini ngibe nezithelo njengakwezinye izizwe.
					</seg>
					<seg id="b.ROM.1.14" type="verse">
						Nginecala kumaGreki nakwabezizwe, kwabahlakaniphileyo nakwabangaqondiyo;
					</seg>
					<seg id="b.ROM.1.15" type="verse">
						kanjalo mina ngokwami nginesifiso sokushumayela ivangeli nakinina baseRoma.
					</seg>
					<seg id="b.ROM.1.16" type="verse">
						Ngokuba anginamahloni ngevangeli; ngokuba lingamandla kaNkulunkulu, kube yinsindiso kulowo nalowo okholwayo, kumJuda kuqala, nakumGreki.
					</seg>
					<seg id="b.ROM.1.17" type="verse">
						Ngokuba ukulunga kukaNkulunkulu kwambulwa kulo, kuvela ekukholweni, kuyisa ekukholweni, njengokulotshiweyo ukuthi: “Olungileyo uzakuphila ngokukholwa.”
					</seg>
					<seg id="b.ROM.1.18" type="verse">
						Ngokuba intukuthelo kaNkulunkulu yambulwa ivela ezulwini phezu kwakho konke ukungamesabi uNkulunkulu nokungalungi kwabantu abathiya iqiniso ngokungalungi,
					</seg>
					<seg id="b.ROM.1.19" type="verse">
						ngokuba lokho okwazekayo ngoNkulunkulu kusobala phakathi kwabo; ngokuba uNkulunkulu ukubonakalisile kubo.
					</seg>
					<seg id="b.ROM.1.20" type="verse">
						Ngokuba okungabonwayo kwakhe, kuthi amandla akhe aphakade nobuNkulunkulu bakhe kubonakala kwasekudalweni kwezwe, ngokuba kuqondakala ngezenzo zakhe, ukuze bangabi nakuzilandulela,
					</seg>
					<seg id="b.ROM.1.21" type="verse">
						ngokuba kuthe bemazi uNkulunkulu, kabamdumisanga, kabambonganga njengoNkulunkulu, kodwa balutheka ekuzindleni kwabo; inhliziyo yabo engaqondiyo yaba mnyama.
					</seg>
					<seg id="b.ROM.1.22" type="verse">
						Bezisho ukuthi bahlakaniphile baba yiziwula,
					</seg>
					<seg id="b.ROM.1.23" type="verse">
						nenkazimulo kaNkulunkulu ongabhubhiyo bayiguqula ifane nomfanekiso womuntu obhubhayo, owezinyoni, nowezilwane ezinezinyawo ezine nezinwabuzelayo.
					</seg>
					<seg id="b.ROM.1.24" type="verse">
						Ngalokho uNkulunkulu wabanikela ezinkanukweni zezinhliziyo zabo kukho ukungcola, bahlazisane imizimba yabo,
					</seg>
					<seg id="b.ROM.1.25" type="verse">
						baguqule iqiniso likaNkulunkulu, balenza amanga; bahlonipha, bakhonza okudaliweyo kunoMdali ongobongekayo kuze kube phakade. Amen.
					</seg>
					<seg id="b.ROM.1.26" type="verse">
						Ngenxa yalokho uNkulunkulu wabanikela ekuhuhekeni okuyihlazo; ngokuba abesifazane babo baguqula ukwenza okwemvelo kwaba ngokuphambene nemvelo;
					</seg>
					<seg id="b.ROM.1.27" type="verse">
						ngokunjalo nabesilisa bayeka ukwenza kwemvelo kowesifazane, basha ngokukhanukelana, abesilisa benza okuyichilo kwabesilisa, bezitholela umvuzo ofanele ukuduka kwabo.
					</seg>
					<seg id="b.ROM.1.28" type="verse">
						Nanjengalokho bengakunakanga ukumazi uNkulunkulu, uNkulunkulu wabanikela engqondweni yokunganaki ukwenza okungafanele,
					</seg>
					<seg id="b.ROM.1.29" type="verse">
						begcwele konke ukungalungi, nokonakala, nesangabe, nobubi; begcwele umhawu, nokubulala, nokuphikisana, nenkohliso, nobuqili, nokuhleba;
					</seg>
					<seg id="b.ROM.1.30" type="verse">
						beyizinyevuzi, nabazonda uNkulunkulu, nezidlova, nabazidlayo, nabazigabisayo, nabaqambi bokubi, nabangalaleli abazali,
					</seg>
					<seg id="b.ROM.1.31" type="verse">
						nabangenangqondo, nabangathembekile, nabangenaluthando, nabangenasihawu,
					</seg>
					<seg id="b.ROM.1.32" type="verse">
						abathi besazi isimiso sokulunga sikaNkulunkulu sokuthi abenza okunjalo bafanele ukufa, abenzi lokho kuphela, kodwa babuye bavumelana nabakwenzayo.
					</seg>
				</div>
				<div id="b.ROM.2" type="chapter">
					<seg id="b.ROM.2.1" type="verse">
						Ngakho awunakuzilandulela wena muntu, noma ungubani owahlulelayo, ngokuba ngalokho owahlulela ngakho omunye uyazilahla wena, ngokuba wena owahlulelayo uyakwenza khona lokho nawe.
					</seg>
					<seg id="b.ROM.2.2" type="verse">
						Siyazi ukuthi ukwahlulela kukaNkulunkulu ngokweqiniso kubehlela abenza okunjalo.
					</seg>
					<seg id="b.ROM.2.3" type="verse">
						Ucabanga lokho yini wena muntu owahlulela abenza okunjalo, ubukwenza nawe, ukuthi uyakubalekela ukwahlulela kukaNkulunkulu na?
					</seg>
					<seg id="b.ROM.2.4" type="verse">
						Kumbe uyayidelela yini ingcebo yobumnene, neyokubekezela, neyenyewe yakhe, ungazi ukuthi ubumnene bukaNkulunkulu bukuyisa ekuphendukeni na?
					</seg>
					<seg id="b.ROM.2.5" type="verse">
						Kepha ngobulukhuni bakho nangenhliziyo engaphendukiyo uzibekelela ulaka ngosuku lolaka nolokwambulwa kokwahlulela okulungileyo kukaNkulunkulu
					</seg>
					<seg id="b.ROM.2.6" type="verse">
						oyakuvuza yilowo nalowo ngokwemisebenzi yakhe:
					</seg>
					<seg id="b.ROM.2.7" type="verse">
						labo abafuna ngokukhuthazela ekwenzeni okuhle inkazimulo nodumo nokungabhubhi bothola ukuphila okuphakade;
					</seg>
					<seg id="b.ROM.2.8" type="verse">
						kepha labo abanombango bengalaleli iqiniso, belalela ukungalungi, bothola ulaka nentukuthelo.
					</seg>
					<seg id="b.ROM.2.9" type="verse">
						Usizi nokubandezeka kuyakwehlela imiphefumulo yabantu bonke abenza okubi, umJuda kuqala, nomGreki futhi;
					</seg>
					<seg id="b.ROM.2.10" type="verse">
						kepha inkazimulo nodumo nokuthula kubo bonke abenza okuhle, kumJuda kuqala, nakumGreki futhi.
					</seg>
					<seg id="b.ROM.2.11" type="verse">
						Ngokuba akukho ukukhetha umuntu kuNkulunkulu.
					</seg>
					<seg id="b.ROM.2.12" type="verse">
						Ngokuba bonke abonileyo bengenamthetho bayakubhubha bengenamthetho; kepha bonke abonileyo benomthetho bayakwahlulelwa ngomthetho;
					</seg>
					<seg id="b.ROM.2.13" type="verse">
						ngokuba akusibo abezwayo umthetho abangabalungile phambi kukaNkulunkulu, kepha abenzayo umthetho yibona abayakulungisiswa.
					</seg>
					<seg id="b.ROM.2.14" type="verse">
						Ngokuba nxa abezizwe abangenawo umthetho ngokwemvelo benza okomthetho, laba, bengenawo umthetho, bangumthetho wabo ngokwabo,
					</seg>
					<seg id="b.ROM.2.15" type="verse">
						babonakalisa ukuthi umsebenzi womthetho ulotshiwe ezinhliziyweni zabo, nonembeza wabo uyafakaza naye, imicabango yabo imangalelana noma ivunana,
					</seg>
					<seg id="b.ROM.2.16" type="verse">
						ngosuku uNkulunkulu ayakwahlulela ngalo okufihliweyo kwabantu ngokwevangeli lami ngoKristu Jesu.
					</seg>
					<seg id="b.ROM.2.17" type="verse">
						Kepha uma uthiwa ungumJuda, wethemba umthetho, uzibonga ngoNkulunkulu,
					</seg>
					<seg id="b.ROM.2.18" type="verse">
						wazi intando yakhe, ukhetha okungcono, ungofundisiwe emithethweni,
					</seg>
					<seg id="b.ROM.2.19" type="verse">
						uzethembile wena ukuthi ungumholi wezimpumputhe, ungukukhanya kwabasebumnyameni,
					</seg>
					<seg id="b.ROM.2.20" type="verse">
						umyali weziwula nomfundisi wezingane, unakho ukuma kokwazi nokweqiniso emthethweni,
					</seg>
					<seg id="b.ROM.2.21" type="verse">
						wena-ke ofundisa omunye, awuzifundisi wena na? Wena oshumayela ukuthi akungebiwa, uyeba na?
					</seg>
					<seg id="b.ROM.2.22" type="verse">
						Wena othi akungaphingwa, uyaphinga na? Wena owenyanya isithombe, uphanga ithempeli na?
					</seg>
					<seg id="b.ROM.2.23" type="verse">
						Wena ozibonga ngomthetho, udumaza uNkulunkulu ngokweqa umthetho na?
					</seg>
					<seg id="b.ROM.2.24" type="verse">
						Ngokuba igama likaNkulunkulu liyahlanjalazwa phakathi kwabezizwe ngenxa yenu, njengalokho kulotshiwe.
					</seg>
					<seg id="b.ROM.2.25" type="verse">
						Ngokuba ukusoka kuyasiza kambe, uma ugcina umthetho; kepha uma ungumeqi womthetho, ukusoka kwakho kuphenduka ukungasoki.
					</seg>
					<seg id="b.ROM.2.26" type="verse">
						Ngakho-ke uma ongasokile egcina izimiso zomthetho, ukungasoki kwakhe akuyikubalwa ukuthi kungukusoka na?
					</seg>
					<seg id="b.ROM.2.27" type="verse">
						Khona ongasokile ngokwemvelo, egcina umthetho, uzakwahlulela wena othi unombhalo nokusoka, weqe umthetho.
					</seg>
					<seg id="b.ROM.2.28" type="verse">
						Ngokuba umJuda kakusiye onguye ngokubonwayo, nokusoka akusikho okubonwa enyameni;
					</seg>
					<seg id="b.ROM.2.29" type="verse">
						kodwa umJuda yilowo onguye ngaphakathi, nokusoka kungokwenhliziyo, ngomoya kungengegama, okutuswa kwakhe kungaveli kubantu kepha kuNkulunkulu.
					</seg>
				</div>
				<div id="b.ROM.3" type="chapter">
					<seg id="b.ROM.3.1" type="verse">
						Ngalokho kuyini umJuda adlula abanye ngakho na? Kukho, ukusoka kunokusiza kuni na?
					</seg>
					<seg id="b.ROM.3.2" type="verse">
						Kukhulu ngezindlela zonke. Kuqala ngokuba baphathisiwe amazwi kaNkulunkulu.
					</seg>
					<seg id="b.ROM.3.3" type="verse">
						Kunjani pho? Uma abanye bengakholwanga, ukungakholwa kwabo kuyakwenza ize ukukholeka kukaNkulunkulu na?
					</seg>
					<seg id="b.ROM.3.4" type="verse">
						Qha nakanye; kepha makube ngukuthi: UNkulunkulu uqinisile, wonke umuntu ungumqambimanga, njengokuba kulotshiwe ukuthi: “Ukuze uthiwe ungolungileyo emazwini akho, unqobe ekwahlulelweni kwakho.”
					</seg>
					<seg id="b.ROM.3.5" type="verse">
						Kepha uma ukungalungi kwethu kubonakalisa ukulunga kukaNkulunkulu, siyakuthini na? Imbala uNkulunkulu ungongalungile yini owehlisa ulaka na? Ngikhulumisa okomuntu.
					</seg>
					<seg id="b.ROM.3.6" type="verse">
						Qha nakanye, ngokuba uNkulunkulu uyakulahlulela kanjani izwe, pho, na?
					</seg>
					<seg id="b.ROM.3.7" type="verse">
						Kepha uma iqiniso likaNkulunkulu lavama ngamanga ami, kube yinkazimulo yakhe, ngisahlulelelwani futhi mina njengesoni na?
					</seg>
					<seg id="b.ROM.3.8" type="verse">
						Kungabi ngukuthi, njengalokhu sihlanjalazwayo nanjengalokhu abanye bathi siyasho ukuthi asenze okubi, ukuze kuvele okuhle na? Ukulahlwa kwabo kubafanele.
					</seg>
					<seg id="b.ROM.3.9" type="verse">
						Kunjani kanti? Siyabadlula na? Qha nakanye, ngokuba bese sibamangalele abaJuda namaGreki ngokuthi bonke baphansi kwesono,
					</seg>
					<seg id="b.ROM.3.10" type="verse">
						njengokuba kulotshiwe ukuthi: “Akakho olungileyo, akakho noyedwa;
					</seg>
					<seg id="b.ROM.3.11" type="verse">
						akakho oqondayo, akakho ofuna uNkulunkulu;
					</seg>
					<seg id="b.ROM.3.12" type="verse">
						bonke baphambukile, baphenduke imbuqa bonkana; akakho owenza okuhle, akakho noyedwa.
					</seg>
					<seg id="b.ROM.3.13" type="verse">
						Umphimbo wabo uyiliba elivulekileyo, ngezilimi zabo bayakhohlisa, isihlungu sezinyoka siphansi kwezindebe zabo;
					</seg>
					<seg id="b.ROM.3.14" type="verse">
						umlomo wabo ugcwele ukuthuka nokubaba;
					</seg>
					<seg id="b.ROM.3.15" type="verse">
						izinyawo zabo zishesha ukuchitha igazi,
					</seg>
					<seg id="b.ROM.3.16" type="verse">
						incithakalo nosizi kusezindleleni zabo,
					</seg>
					<seg id="b.ROM.3.17" type="verse">
						indlela yokuthula abayazi.
					</seg>
					<seg id="b.ROM.3.18" type="verse">
						Ukwesaba uNkulunkulu akukho phambi kwamehlo abo.”
					</seg>
					<seg id="b.ROM.3.19" type="verse">
						Kepha siyazi ukuthi lokhu okushoyo umthetho ukukhuluma kubo abasemthethweni ukuba yonke imilomo ivinjwe, izwe lonke libe necala kuNkulunkulu,
					</seg>
					<seg id="b.ROM.3.20" type="verse">
						ngokuba ngemisebenzi yomthetho akukho nyama eyakulungisiswa phambi kwakhe; ngokuba ngomthetho kukhona ukwazi isono.
					</seg>
					<seg id="b.ROM.3.21" type="verse">
						Kepha manje kubonakalisiwe ukulunga okuvela kuNkulunkulu ngaphandle komthetho, kufakazelwa ngumthetho nabaprofethi,
					</seg>
					<seg id="b.ROM.3.22" type="verse">
						ngisho ukulunga kukaNkulunkulu ngokukholwa nguJesu Kristu kubo bonke abakholwayo; ngokuba akukho mahluko;
					</seg>
					<seg id="b.ROM.3.23" type="verse">
						ngokuba bonke bonile, basilalelwe inkazimulo kaNkulunkulu;
					</seg>
					<seg id="b.ROM.3.24" type="verse">
						balungisisiwe ngesihle ngomusa wakhe ngokuhlengwa okukuKristu Jesu,
					</seg>
					<seg id="b.ROM.3.25" type="verse">
						ammisileyo uNkulunkulu abe yinhlawulo ngokukholwa egazini lakhe, kubonakaliswe ukulunga kwakhe ngokuyekelwa kwezono ezenziwe ngaphambili
					</seg>
					<seg id="b.ROM.3.26" type="verse">
						ekubekezeleni kukaNkulunkulu, ukuba kubonakaliswe ukulunga kwakhe esikhathini samanje, ukuze yena abe ngolungileyo, abe ngumlungisisi walowo okholwa nguJesu.
					</seg>
					<seg id="b.ROM.3.27" type="verse">
						Ngakho kuphi ukuzibonga na? Kuvalelwe phandle. Ngamthetho muni na? Ngowemisebenzi na? Qhabo, kodwa ngomthetho wokukholwa.
					</seg>
					<seg id="b.ROM.3.28" type="verse">
						Ngakho-ke sithi umuntu ulungisiswa ngokukholwa ngaphandle kwemisebenzi yomthetho.
					</seg>
					<seg id="b.ROM.3.29" type="verse">
						Kumbe uNkulunkulu ungowabaJuda kuphela na? Kasiye nowabezizwe na? Yebo, nowabezizwe,
					</seg>
					<seg id="b.ROM.3.30" type="verse">
						uma impela uNkulunkulu emunye oyakulungisisa abasokileyo ngokukholwa nabangasokile ngokukholwa.
					</seg>
					<seg id="b.ROM.3.31" type="verse">
						Ngakho-ke umthetho siwenza ize ngenxa yokukholwa na? Qha nakanye, kodwa siyawuqinisa umthetho.
					</seg>
				</div>
				<div id="b.ROM.4" type="chapter">
					<seg id="b.ROM.4.1" type="verse">
						Ngakho-ke siyakuthi uzuzeni u-Abrahama, ukhokho wethu, ngokwenyama na?
					</seg>
					<seg id="b.ROM.4.2" type="verse">
						Ngokuba uma u-Abrahama walungisiswa ngemisebenzi, unakho ukuzibonga; kodwa phambi kukaNkulunkulu qha.
					</seg>
					<seg id="b.ROM.4.3" type="verse">
						Ngokuba umbhalo uthini na? Uthi: “Kepha u-Abrahama wakholwa nguNkulunkulu, kwambalelwa ukuthi kungukulunga.”
					</seg>
					<seg id="b.ROM.4.4" type="verse">
						Kepha kosebenzayo umvuzo awubalelwa ngokomusa kodwa ngokwemfanelo;
					</seg>
					<seg id="b.ROM.4.5" type="verse">
						kepha kongasebenziyo, kodwa ekholwa nguye olungisisa ongamesabi uNkulunkulu, ukukholwa kwakhe kubalelwa yena ukuthi kungukulunga,
					</seg>
					<seg id="b.ROM.4.6" type="verse">
						njengalokhu noDavide esho ngokubusiswa komuntu uNkulunkulu ambalela ukulunga ngaphandle kwemisebenzi, ethi:
					</seg>
					<seg id="b.ROM.4.7" type="verse">
						“Babusisiwe abathethelelwe izeqo zabo, nabazono zabo zisitshekelwe;
					</seg>
					<seg id="b.ROM.4.8" type="verse">
						ubusisiwe umuntu iNkosi engayikumbalela isono. U-Abrahama wamukeliswa isithembiso ngokukholwa.”
					</seg>
					<seg id="b.ROM.4.9" type="verse">
						Ngakho-ke lokhu kubusiswa kuqondene nabasokile noma nabangasokile na? Ngokuba sithi: Ukukholwa kwabalelwa u-Abrahama ukuthi kungukulunga.
					</seg>
					<seg id="b.ROM.4.10" type="verse">
						Pho, kwabalelwa kanjani na? Esesokile yini noma engakasoki na? Akubanga esesokile, kodwa engakasoki.
					</seg>
					<seg id="b.ROM.4.11" type="verse">
						Wasamukela isibonakaliso sokusoka, sibe luphawu lokulunga kokukholwa ayenakho engakasoki, ukuba abe nguyise wabo bonke abakholwayo bengasokile, ukuze ukulunga kubalelwe kubona,
					</seg>
					<seg id="b.ROM.4.12" type="verse">
						futhi abe nguyise wabasokileyo, kungabi ngowabasokileyo kuphela, kepha nowabo abahamba emkhondweni wokukholwa ubaba u-Abrahama ayenakho engakasoki.
					</seg>
					<seg id="b.ROM.4.13" type="verse">
						Ngokuba isithembiso sokuthi uyakuba yindlalifa yezwe asinikwanga u-Abrahama nenzalo yakhe ngawo umthetho kodwa ngokulunga kokukholwa.
					</seg>
					<seg id="b.ROM.4.14" type="verse">
						Ngokuba uma izindlalifa ziyizo ngawo umthetho, ukukholwa kwenziwe ize, nesithembiso asiselutho;
					</seg>
					<seg id="b.ROM.4.15" type="verse">
						ngokuba umthetho ubanga intukuthelo, kepha lapho kungekho khona umthetho, akukho nakweqa.
					</seg>
					<seg id="b.ROM.4.16" type="verse">
						Ngalokho kuya ngokukholwa ukuba kube ngokomusa, ukuze isithembiso siqiniseke enzalweni yonke, kungabi kweyomthetho yodwa kodwa nakuleyo engeyokukholwa kuka-Abrahama ongubaba wethu sonke,
					</seg>
					<seg id="b.ROM.4.17" type="verse">
						njengokulotshiweyo ukuthi: “Ngikumisile ube nguyise wezizwe eziningi” phambi kwalowo Nkulunkulu akholwa nguye, yena ophilisa abafileyo nobiza okungekho ngokungathi kukhona,
					</seg>
					<seg id="b.ROM.4.18" type="verse">
						owathi kungekho themba wakholwa ngethemba, ukuze abe nguyise wezizwe eziningi, njengalokho okwashiwo ukuthi: “Yoba njalo inzalo yakho;”
					</seg>
					<seg id="b.ROM.4.19" type="verse">
						engabanga buthakathaka ekukholweni wabona umzimba wakhe obusufa, eneminyaka engaba ngeyikhulu, nesizalo sikaSara sifile;
					</seg>
					<seg id="b.ROM.4.20" type="verse">
						akangabazanga ngesithembiso sikaNkulunkulu ngokungakholwa, kodwa waqina ekukholweni, enika uNkulunkulu udumo,
					</seg>
					<seg id="b.ROM.4.21" type="verse">
						eqinisekile ukuthi lokho akwethembisile unamandla nokukwenza.
					</seg>
					<seg id="b.ROM.4.22" type="verse">
						Ngalokho-ke kwabalelwa yena ukuthi kungukulunga.
					</seg>
					<seg id="b.ROM.4.23" type="verse">
						Kepha akulotshwanga ngenxa yakhe yedwa ukuthi kwabalelwa yena,
					</seg>
					<seg id="b.ROM.4.24" type="verse">
						kodwa nangenxa yethu esiyakubalelwa khona, thina esikholwa nguye owavusa uJesu iNkosi yethu kwabafileyo,
					</seg>
					<seg id="b.ROM.4.25" type="verse">
						owanikelwa ngenxa yeziphambeko zethu, wavuswa ngenxa yokulungisiswa kwethu.
					</seg>
				</div>
				<div id="b.ROM.5" type="chapter">
					<seg id="b.ROM.5.1" type="verse">
						Ngakho lokhu sesilungisisiwe ngokukholwa, sinokuthula kuNkulunkulu ngeNkosi yethu uJesu Kristu,
					</seg>
					<seg id="b.ROM.5.2" type="verse">
						okungaye sinokungena ngokukholwa kulo musa esimi kuwo, siyazibonga ekwethembeni inkazimulo kaNkulunkulu.
					</seg>
					<seg id="b.ROM.5.3" type="verse">
						Kepha akusikho lokho kuphela, kodwa sizibonga nangezinhlupheko ngokwazi ukuthi ukuhlupheka kuveza ukukhuthazela,
					</seg>
					<seg id="b.ROM.5.4" type="verse">
						ukukhuthazela kuveza ukuqiniseka, ukuqiniseka kuveza ithemba;
					</seg>
					<seg id="b.ROM.5.5" type="verse">
						ithemba alijabhisi, ngokuba uthando lukaNkulunkulu lutheliwe ezinhliziyweni zethu ngoMoya oNgcwele esimuphiweyo.
					</seg>
					<seg id="b.ROM.5.6" type="verse">
						Ngokuba sisebuthakathaka, uKristu wafela abangamesabi uNkulunkulu ngesikhathi esifaneleyo;
					</seg>
					<seg id="b.ROM.5.7" type="verse">
						ngokuba cishe kungenzeki ukuba umuntu afele olungileyo, kodwa mhlawumbe kungase kube khona ongaba nesibindi sokufela omuhle;
					</seg>
					<seg id="b.ROM.5.8" type="verse">
						kepha uNkulunkulu uyabonakalisa ukusithanda kwakhe ngalokhu ukuthi, siseyizoni, uKristu wasifela.
					</seg>
					<seg id="b.ROM.5.9" type="verse">
						Ngakho kakhulu sesilungisisiwe ngegazi lakhe, siyakusindiswa ngaye olakeni.
					</seg>
					<seg id="b.ROM.5.10" type="verse">
						Ngokuba uma sathola ukubuyisana noNkulunkulu ngokufa kweNdodana yakhe sise yizitha, ikakhulu siyakusindiswa ngokuphila kwayo sesitholile ukubuyisana;
					</seg>
					<seg id="b.ROM.5.11" type="verse">
						kepha akusikho lokho kuphela, kodwa sizibonga futhi ngoNkulunkulu ngeNkosi yethu uJesu Kristu, esesamukelisiwe ngaye ukubuyisana.
					</seg>
					<seg id="b.ROM.5.12" type="verse">
						Ngakho-ke njengalokho isono sangena ezweni ngamuntu munye, nangesono kwangena ukufa, ngokunjalo ukufa kwafikela abantu bonke, lokhu bonke bonile;
					</seg>
					<seg id="b.ROM.5.13" type="verse">
						ngokuba isono sasikhona ezweni kungakabikho umthetho, kepha isono asibalelwa ungekho umthetho;
					</seg>
					<seg id="b.ROM.5.14" type="verse">
						nokho ukufa kwabusa kusukela ku-Adamu kwaze kwaba kuMose, naphezu kwabangonanga ngendlela yeseqo sika-Adamu oyisifanekiso sakhe obeyakuza.
					</seg>
					<seg id="b.ROM.5.15" type="verse">
						Kepha isipho somusa asinjengesiphambeko; ngokuba uma ngesiphambeko samuntu munye abaningi bafa, ikakhulu kwavama kwabaningi umusa nesipho sikaNkulunkulu ngomusa wamuntu munye, uJesu Kristu.
					</seg>
					<seg id="b.ROM.5.16" type="verse">
						Isipho asinjengokona kwalowo emunye, ngokuba uma ukwahlulela kwaba ngoyedwa kube ngukulahlwa, isipho somusa sona-ke saba ngeziphambeko eziningi kube ngukulungisiswa.
					</seg>
					<seg id="b.ROM.5.17" type="verse">
						Ngokuba uma ngesiphambeko samuntu munye ukufa kwabusa ngalowo emunye, ikakhulu abamukela ukuvama komusa nokuvama kwesipho sokulunga bayakubusa ekuphileni ngalowo emunye, uJesu Kristu.
					</seg>
					<seg id="b.ROM.5.18" type="verse">
						Ngalokho-ke njengokuba ngasiphambeko sinye kwaba khona ukulahlwa kubantu bonke, kanjalo ngasenzo sinye sokulunga kwaba khona ukulungisiswa kukho ukuphila kubantu bonke;
					</seg>
					<seg id="b.ROM.5.19" type="verse">
						ngokuba njengalokho ngokungalaleli kwamuntu munye abaningi benziwa izoni, kanjalo ngokulalela kwamuntu munye abaningi bayakwenziwa abalungileyo.
					</seg>
					<seg id="b.ROM.5.20" type="verse">
						Kepha umthetho wangena ukuba isiphambeko sande; kodwa lapho kwavama khona isono, umusa wavama kakhulukazi,
					</seg>
					<seg id="b.ROM.5.21" type="verse">
						ukuze njengalokho isono sabusa ngokufa, nomusa ubuse kanjalo ngokulunga, kube ngukuphila okuphakade ngoJesu Kristu iNkosi yethu.
					</seg>
				</div>
				<div id="b.ROM.6" type="chapter">
					<seg id="b.ROM.6.1" type="verse">
						Ngakho siyakuthini na? Sihlale esonweni, ukuze kuvame umusa na?
					</seg>
					<seg id="b.ROM.6.2" type="verse">
						Qha nakanye. Thina esafa maqondana nesono singabuye sihambe kanjani kuso na?
					</seg>
					<seg id="b.ROM.6.3" type="verse">
						Kumbe anazi yini ukuthi sonke esabhapathizelwa kuKristu Jesu, sabhapathizelwa kukho ukufa kwakhe na?
					</seg>
					<seg id="b.ROM.6.4" type="verse">
						Ngakho sembelwa naye ngokubhapathizelwa kukho ukufa ukuba njengalokho uKristu wavuswa kwabafileyo ngenkazimulo kaYise, kanjalo nathi sihambe ekuphileni okusha.
					</seg>
					<seg id="b.ROM.6.5" type="verse">
						Ngokuba uma sihlanganisiwe kanye naye ngokufa okufananayo, siyakuba njalo nangokuvuka,
					</seg>
					<seg id="b.ROM.6.6" type="verse">
						sazi lokhu ukuthi umuntu wethu omdala wabethelwa kanye naye esiphambanweni, ukuze umzimba wesono wenziwe ize, singabe sisakhonza isono,
					</seg>
					<seg id="b.ROM.6.7" type="verse">
						ngokuba ofileyo ukhululiwe esonweni.
					</seg>
					<seg id="b.ROM.6.8" type="verse">
						Kepha uma safa kanye noKristu, siyakholwa ukuthi siyakuphila futhi kanye naye,
					</seg>
					<seg id="b.ROM.6.9" type="verse">
						sazi ukuthi uKristu esevusiwe kwabafileyo akasafi, ukufa akusabusi phezu kwakhe.
					</seg>
					<seg id="b.ROM.6.10" type="verse">
						Ngokuba ukufa, afa ngakho, wakufa kanye nje ngenxa yesono; kepha ukuphila akuphilayo ukuphilela uNkulunkulu.
					</seg>
					<seg id="b.ROM.6.11" type="verse">
						Kanjalo nani manizisho ukuthi ningabafileyo maqondana nesono, kodwa niphilele uNkulunkulu kuKristu Jesu.
					</seg>
					<seg id="b.ROM.6.12" type="verse">
						Ngakho makungabusi isono emzimbeni wenu ofayo, nize nilalele izinkanuko zawo;
					</seg>
					<seg id="b.ROM.6.13" type="verse">
						futhi ninganikeli izitho zenu esonweni, zibe yizikhali zokungalungi, kodwa zinikeleni nina kuNkulunkulu njengabaphilayo bevukile kwabafileyo nezitho zenu kuNkulunkulu, zibe yizikhali zokulunga,
					</seg>
					<seg id="b.ROM.6.14" type="verse">
						ngokuba isono asiyikubusa phezu kwenu; ngokuba aniphansi komthetho, kepha niphansi komusa.
					</seg>
					<seg id="b.ROM.6.15" type="verse">
						Kunjani, pho, na? Siyakona ngokuba singephansi komthetho kodwa phansi komusa na? Qha nakanye.
					</seg>
					<seg id="b.ROM.6.16" type="verse">
						Anazi yini ukuthi lowo enizinikela kuye ukuba nibe yizinceku zokumlalela, niyizinceku zakhe enimlalelayo, noma ezesono kube ngukufa noma ezokulalela kube ngukulunga, na?
					</seg>
					<seg id="b.ROM.6.17" type="verse">
						Kepha makabongwe uNkulunkulu ukuthi nina enaniyizinceku zesono senilalela ngenhliziyo indlela yesifundiso enanikelwa kuyo
					</seg>
					<seg id="b.ROM.6.18" type="verse">
						nokuthi, senikhululiwe esonweni, naba yizinceku zokulunga.
					</seg>
					<seg id="b.ROM.6.19" type="verse">
						Ngikhulumisa okomuntu ngenxa yobuthakathaka benyama yenu. Ngokuba njengalokho nanikela izitho zenu zibe yizinceku zamanyala nezokungalungi kwaba ngukungalungi, kanjalo nikelani manje izitho zenu zibe yizinceku zokulunga kube ngukungcweliswa.
					</seg>
					<seg id="b.ROM.6.20" type="verse">
						Ngokuba lapho nise yizinceku zesono, nanikhululekile maqondana nokulunga.
					</seg>
					<seg id="b.ROM.6.21" type="verse">
						Ngaleso sikhathi naninezithelo zini na? Eseninezinhloni ngakho manje; ngokuba ukugcina kwalokho kungukufa.
					</seg>
					<seg id="b.ROM.6.22" type="verse">
						Kepha manje, senikhululiwe esonweni naba ngabakhonza uNkulunkulu, ninazo izithelo zenu kube ngukungcweliswa nasekugcineni ukuphila okuphakade.
					</seg>
					<seg id="b.ROM.6.23" type="verse">
						Ngokuba inkokhelo yesono ingukufa, kepha isipho somusa sikaNkulunkulu singukuphila okuphakade kuKristu Jesu iNkosi yethu.
					</seg>
				</div>
				<div id="b.ROM.7" type="chapter">
					<seg id="b.ROM.7.1" type="verse">
						Kanti anazi yini, bazalwane, ngokuba ngikhuluma kwabawazi umthetho, ukuthi umthetho uyabusa phezu komuntu ngesikhathi sonke esekhona na?
					</seg>
					<seg id="b.ROM.7.2" type="verse">
						Ngokuba owesifazane oganileyo uboshelwe ngomthetho endodeni isekhona; kepha nxa indoda isifile, ukhululiwe emthethweni wendoda.
					</seg>
					<seg id="b.ROM.7.3" type="verse">
						Ngalokho-ke lapho indoda isekhona, uyakuthiwa isiphingi, uma eba ngowenye indoda; kepha nxa indoda isifile, ukhululekile emthethweni, angebe yisiphingi, uma eba ngowenye indoda.
					</seg>
					<seg id="b.ROM.7.4" type="verse">
						Kanjalo nani bazalwane bami, nani naba ngabafileyo maqondana nomthetho ngomzimba kaKristu ukuba nibe ngabomunye, lowo owavuswa kwabafileyo, ukuze sithelele uNkulunkulu izithelo.
					</seg>
					<seg id="b.ROM.7.5" type="verse">
						Ngokuba kwathi sisenyameni, ukuhuheka kwezono okwavela ngomthetho kwasebenza ezithweni zethu ukuthelela ukufa izithelo;
					</seg>
					<seg id="b.ROM.7.6" type="verse">
						kepha kalokhu sikhululiwe emthethweni, sifile maqondana nalokho esasibanjwa yikho ukuba sikhonze emoyeni omusha, kungesegameni elidala.
					</seg>
					<seg id="b.ROM.7.7" type="verse">
						Ngakho siyakuthini na? Umthetho uyisono na? Qha nakanye; kepha bengingasazanga isono, uma bekungengomthetho; ngokuba ukufisa bengingakwazanga, uma umthetho ubungashongo ukuthi: “Ungafisi;”
					</seg>
					<seg id="b.ROM.7.8" type="verse">
						kepha isono sathola ithuba ngomyalo, sasebenza kimi ukufisa konke; ngokuba ngaphandle komthetho isono sifile.
					</seg>
					<seg id="b.ROM.7.9" type="verse">
						Mina-ke ngake ngahamba ngaphandle komthetho; kepha kwathi ukuba kufike umyalo, savuka isono,
					</seg>
					<seg id="b.ROM.7.10" type="verse">
						ngafa mina; umyalo obungowokuphila wona wafunyanwa ungowokufa kimi,
					</seg>
					<seg id="b.ROM.7.11" type="verse">
						ngokuba isono, sithola ithuba ngomyalo, sangikhohlisa, sangibulala ngawo.
					</seg>
					<seg id="b.ROM.7.12" type="verse">
						Ngakho-ke umthetho ungcwele, nomyalo ungcwele, ulungile, muhle.
					</seg>
					<seg id="b.ROM.7.13" type="verse">
						Pho, okuhle kwaba ngukufa kimi na? Qha nakanye; kepha isono, ukuba sibonakale ukuthi siyisono, sangibangela ukufa ngakho okuhle, ukuze isono ngawo umyalo sibe ngesonayo kakhulu.
					</seg>
					<seg id="b.ROM.7.14" type="verse">
						Ngokuba siyazi ukuthi umthetho ungowomoya; kepha mina ngingowenyama, othengisiwe phansi kwesono.
					</seg>
					<seg id="b.ROM.7.15" type="verse">
						Ngokuba engikwenzayo angikuqondi; ngokuba engikwenzayo akusikho lokho engikuthandayo; kodwa lokho engikuzondayo, yikho engikwenzayo.
					</seg>
					<seg id="b.ROM.7.16" type="verse">
						Kepha uma ngenza lokho engingakuthandiyo, ngiyawuvumela umthetho ukuthi muhle.
					</seg>
					<seg id="b.ROM.7.17" type="verse">
						Kodwa kalokhu akuseyimi engikwenzayo, kodwa yisono esihlala kimi.
					</seg>
					<seg id="b.ROM.7.18" type="verse">
						Ngokuba ngiyazi ukuthi kimi, kungukuthi enyameni yami, akuhlali okuhle; ngokuba intando ikhona kimi, kodwa ukwenza okuhle akukho,
					</seg>
					<seg id="b.ROM.7.19" type="verse">
						ngokuba okuhle engikuthandayo angikwenzi, kodwa okubi engingakuthandiyo lokho ngiyakwenza.
					</seg>
					<seg id="b.ROM.7.20" type="verse">
						Uma-ke ngenza lokho engingakuthandiyo akuseyimi engenza lokho, kodwa yisono esihlala kimi.
					</seg>
					<seg id="b.ROM.7.21" type="verse">
						Ngalokho ngifumana kimina engithanda ukwenza okuhle umthetho wokuthi kukhona okubi kimi,
					</seg>
					<seg id="b.ROM.7.22" type="verse">
						ngokuba ngiwenamela umthetho kaNkulunkulu ngokomuntu ongaphakathi,
					</seg>
					<seg id="b.ROM.7.23" type="verse">
						kepha ngibona omunye umthetho ezithweni zami olwayo nomthetho wengqondo yami, ungithumbela emthethweni wesono osezithweni zami.
					</seg>
					<seg id="b.ROM.7.24" type="verse">
						Wo! mina muntu wosizi, ngubani oyakungikhulula kulo mzimba wokufa na?
					</seg>
					<seg id="b.ROM.7.25" type="verse">
						Makabongwe uNkulunkulu ngoJesu Kristu iNkosi yethu. Ngalokho-ke mina ngokwami ngikhonza umthetho kaNkulunkulu ngengqondo kepha umthetho wesono ngenyama.
					</seg>
				</div>
				<div id="b.ROM.8" type="chapter">
					<seg id="b.ROM.8.1" type="verse">
						Kanjalo akusekho ukulahlwa kwabakuKristu Jesu.
					</seg>
					<seg id="b.ROM.8.2" type="verse">
						Ngokuba umthetho kaMoya wokuphila okuKristu Jesu ungikhululile emthethweni wesono nowokufa.
					</seg>
					<seg id="b.ROM.8.3" type="verse">
						Ngokuba lokho okwehlula umthetho, ngokuba ungenamandla ngenxa yenyama, wakwenza uNkulunkulu ngokuthuma iNdodana yakhe ifana nenyama yesono, nangenxa yesono walahla isono enyameni,
					</seg>
					<seg id="b.ROM.8.4" type="verse">
						ukuze umyalo womthetho ugcwaliseke kithina esingahambi ngokwenyama kepha ngokukaMoya.
					</seg>
					<seg id="b.ROM.8.5" type="verse">
						Ngokuba abokwenyama banaka okwenyama, kepha abakaMoya banaka okukaMoya.
					</seg>
					<seg id="b.ROM.8.6" type="verse">
						Ngokuba ukunaka kwenyama kungukufa, kepha ukunaka kukaMoya kungukuphila nokuthula.
					</seg>
					<seg id="b.ROM.8.7" type="verse">
						Ngokuba ukunaka kwenyama kungubutha kuNkulunkulu; ngokuba akuwuthobeli umthetho kaNkulunkulu, yebo, futhi kungekwenze;
					</seg>
					<seg id="b.ROM.8.8" type="verse">
						abasenyameni abanakumthokozisa uNkulunkulu.
					</seg>
					<seg id="b.ROM.8.9" type="verse">
						Kepha nina anisenyameni, kodwa nikuye uMoya, uma uMoya kaNkulunkulu ehlala kini. Kepha uma umuntu engenaye uMoya kaKristu, lowo kasiye owakhe.
					</seg>
					<seg id="b.ROM.8.10" type="verse">
						Uma uKristu ekini, umzimba ufile ngenxa yesono, kepha umoya ungukuphila ngenxa yokulunga.
					</seg>
					<seg id="b.ROM.8.11" type="verse">
						Uma-ke uMoya walowo owavusa uJesu kwabafileyo ehlala kini, yena owavusa uKristu Jesu kwabafileyo uyakuphilisa nemizimba yenu efayo ngaye uMoya wakhe ohlala kini.
					</seg>
					<seg id="b.ROM.8.12" type="verse">
						Ngalokho-ke, bazalwane, asinacala kuyo inyama lokuba sihambe ngokwenyama.
					</seg>
					<seg id="b.ROM.8.13" type="verse">
						Ngokuba uma nihamba ngokwenyama, nizakufa; kepha uma nibulala imisebenzi yomzimba ngoMoya, nizakuphila.
					</seg>
					<seg id="b.ROM.8.14" type="verse">
						Ngokuba bonke abaholwa nguMoya kaNkulunkulu, labo bangabantwana bakaNkulunkulu.
					</seg>
					<seg id="b.ROM.8.15" type="verse">
						Ngokuba anamukeliswanga umoya wobugqila ukuba nibuye nesabe, kepha namukeliswa umoya wobuntwana esimemeza ngaye sithi: “Aba, Baba!”
					</seg>
					<seg id="b.ROM.8.16" type="verse">
						Yena lowo Moya ufakaza kanye nomoya wethu ukuthi singabantwana bakaNkulunkulu.
					</seg>
					<seg id="b.ROM.8.17" type="verse">
						Uma-ke singabantwana, siyizindlalifa futhi, izindlalifa zikaNkulunkulu, izindlalifa kanye noKristu, uma phela sihlupheka kanye naye, ukuze siphiwe inkazimulo futhi kanye naye.
					</seg>
					<seg id="b.ROM.8.18" type="verse">
						Ngokuba ngithi izinhlupheko zesikhathi samanje azinakulinganiswa nenkazimulo eyakwambulwa kithina.
					</seg>
					<seg id="b.ROM.8.19" type="verse">
						Ngokuba ukulangazela kokudaliweyo kulindele ukwambulwa kwabantwana bakaNkulunkulu.
					</seg>
					<seg id="b.ROM.8.20" type="verse">
						Ngokuba okudaliweyo kwabekwa phansi kobuze, kungengentando yakho kodwa ngaye owakubekayo,
					</seg>
					<seg id="b.ROM.8.21" type="verse">
						ethembeni lokuthi nakho okudaliweyo kuyakukhululwa ebugqileni bokubhubha, kube ngukukhululeka kwenkazimulo yabantwana bakaNkulunkulu.
					</seg>
					<seg id="b.ROM.8.22" type="verse">
						Ngokuba siyazi ukuthi konke okudaliweyo kuyabubula kanyekanye kunezinseka kuze kube manje;
					</seg>
					<seg id="b.ROM.8.23" type="verse">
						akusikho lokho kuphela, kepha nathi uqobo lwethu esinolibo lukaMoya siyabubula phakathi kwethu, silindele isimo sobuntwana, ukukhululwa komzimba wethu.
					</seg>
					<seg id="b.ROM.8.24" type="verse">
						Ngokuba ethembeni sisindisiwe; kepha ithemba elibonwayo alisilo ithemba; ngokuba lokhu umuntu akubonayo usakwethembelani na?
					</seg>
					<seg id="b.ROM.8.25" type="verse">
						Kodwa uma sithemba lokho esingakuboniyo, siyakulindela ngokubekezela.
					</seg>
					<seg id="b.ROM.8.26" type="verse">
						Ngokunjalo noMoya uyasisiza ebuthakathakeni bethu; ngokuba asikwazi esingakucela ngokufaneleyo, kodwa uMoya uqobo usikhulumela ngokububula okungenakuphinyiselwa;
					</seg>
					<seg id="b.ROM.8.27" type="verse">
						kepha yena ohlola izinhliziyo uyakwazi okuqondwa nguMoya, ngokuba ukhulumela abangcwele ngokwentando kaNkulunkulu.
					</seg>
					<seg id="b.ROM.8.28" type="verse">
						Siyazi ukuthi kwabamthandayo uNkulunkulu konke kusebenzelana kube ngokuhle, kulabo ababiziweyo ngecebo lakhe.
					</seg>
					<seg id="b.ROM.8.29" type="verse">
						Ngokuba labo ayebazi ngaphambili wabamisa ngaphambili, bafane nesimo seNdodana yakhe, ukuze yona ibe yizibulo phakathi kwabazalwane abaningi;
					</seg>
					<seg id="b.ROM.8.30" type="verse">
						labo abamisile ngaphambili ubabizile futhi; labo ababizile ubalungisisile futhi; labo abalungisisileyo ubaphile nenkazimulo futhi.
					</seg>
					<seg id="b.ROM.8.31" type="verse">
						Sesiyakuthini ngalokho na? Uma uNkulunkulu emi ngakithi, ngubani ongamelana nathi na?
					</seg>
					<seg id="b.ROM.8.32" type="verse">
						Yena ongayigodlanga eyakhe iNdodana, kepha wayinikela ngenxa yethu sonke, kungaba kanjani ukuba angasiphi konke kanye nayo na?
					</seg>
					<seg id="b.ROM.8.33" type="verse">
						Ngubani ozakumangalela abakhethiweyo bakaNkulunkulu na? UNkulunkulu ungolungisisayo;
					</seg>
					<seg id="b.ROM.8.34" type="verse">
						ngubani olahlayo na? UKristu Jesu owafayo, yebo impela, owavuswa kwabafileyo, ongakwesokunene sikaNkulunkulu, nguyena osinxuselayo.
					</seg>
					<seg id="b.ROM.8.35" type="verse">
						Ngubani ozakusahlukanisa nothando lukaKristu na? Noma ukuhlupheka, noma ukubandezeka, noma ukuzingelwa, noma indlala, noma ukuhamba ze, noma ingozi, noma inkemba, na?
					</seg>
					<seg id="b.ROM.8.36" type="verse">
						Kulotshiwe ukuthi: “Ngenxa yakho sibulawa usuku lonke, sithiwa izimvu zokuhlatshwa.”
					</seg>
					<seg id="b.ROM.8.37" type="verse">
						Kepha kukho konke lokho siyanqoba nokunqoba ngowasithandayo.
					</seg>
					<seg id="b.ROM.8.38" type="verse">
						Ngiyakholwa ukuthi nakufa, nakuphila, nazingelosi, nababusi, nakho okukhona, nakho okuzayo, namandla,
					</seg>
					<seg id="b.ROM.8.39" type="verse">
						nakuphakama, nakujula, nanto enye edaliweyo akuyikuba namandla okusahlukanisa nothando lukaNkulunkulu olukuKristu Jesu iNkosi yethu.
					</seg>
				</div>
				<div id="b.ROM.9" type="chapter">
					<seg id="b.ROM.9.1" type="verse">
						Ngikhuluma iqiniso ngikuKristu, angiqambi amanga, unembeza wami ufakazelana nami eMoyeni oNgcwele
					</seg>
					<seg id="b.ROM.9.2" type="verse">
						ukuthi nginokudabuka okukhulu nobuhlungu obungapheliyo enhliziyweni yami.
					</seg>
					<seg id="b.ROM.9.3" type="verse">
						Ngokuba ngingafisa ukuba mina uqobo ngibe ngoqalekisiweyo kuKristu ngenxa yabazalwane bami abangabakithi ngokwenyama;
					</seg>
					<seg id="b.ROM.9.4" type="verse">
						bona bangabakwa-Israyeli, okungesabo isimo sobuntwana nenkazimulo, nezivumelwano, nokumiswa komthetho, nenkonzo, nezithembiso,
					</seg>
					<seg id="b.ROM.9.5" type="verse">
						abangababo okhokho avela kubo uKristu ngokwenyama, yena onguNkulunkulu ophezu kwakho konke, obongekayo kuze kube phakade. Amen.
					</seg>
					<seg id="b.ROM.9.6" type="verse">
						Akusikho okungathi izwi likaNkulunkulu liphuthile. Ngokuba asibo bonke abavela ku-Israyeli abangabakwa-Israyeli;
					</seg>
					<seg id="b.ROM.9.7" type="verse">
						nakuba beyinzalo ka-Abrahama, bonke abasibo abantwana, kodwa kuthiwa: “Ngo-Isaka iyakubizwa inzalo yakho.”
					</seg>
					<seg id="b.ROM.9.8" type="verse">
						Lokhu kungukuthi akusibo abantwana benyama abangabantwana bakaNkulunkulu labo, kodwa abantwana besithembiso bathiwa inzalo.
					</seg>
					<seg id="b.ROM.9.9" type="verse">
						Ngokuba lingelesithembiso leli zwi lokuthi: “Ngalesi sikhathi ngizakufika; khona uSara uzakuba nendodana.”
					</seg>
					<seg id="b.ROM.9.10" type="verse">
						Akuyilokhu kuphela, kodwa kwaba njalo nakuRebeka ekhulelisiwe ngoyedwa, u-Isaka, ukhokho wethu;
					</seg>
					<seg id="b.ROM.9.11" type="verse">
						ngokuba bengakazalwa, bengakenzi okuhle nokubi, ukuze icebo likaNkulunkulu eliya ngokukhetha lime,
					</seg>
					<seg id="b.ROM.9.12" type="verse">
						kungabi ngemisebenzi, kodwa kube ngaye obizayo, kwashiwo kuye ukuthi: “Omkhulu uyakukhonza omncane,”
					</seg>
					<seg id="b.ROM.9.13" type="verse">
						njengalokho kulotshiwe ukuthi: “UJakobe ngamthanda, kepha u-Esawu ngamzonda.”
					</seg>
					<seg id="b.ROM.9.14" type="verse">
						Ngakho siyakuthini na? Kukhona yini ukungalungi kuNkulunkulu na? Qha nakanye.
					</seg>
					<seg id="b.ROM.9.15" type="verse">
						Ngokuba kuMose uthi: “Ngizakumhawukela engimhawukelayo, ngimzwele engimzwelayo.”
					</seg>
					<seg id="b.ROM.9.16" type="verse">
						Ngakho-ke akuyi ngentando nangokuzikhathaza komuntu, kodwa kuya ngokuhawukela kukaNkulunkulu.
					</seg>
					<seg id="b.ROM.9.17" type="verse">
						Ngokuba umbhalo uthi kuFaro: “Ngakuphakhamisela khona lokhu ukuba ngibonakalise amandla ami kuwe nokuba igama lami lishunyayelwe emhlabeni wonke.”
					</seg>
					<seg id="b.ROM.9.18" type="verse">
						Ngakho uhawukela lowo athanda ukumhawukela, umenza lukhuni lowo athanda ukumenza lukhuni.
					</seg>
					<seg id="b.ROM.9.19" type="verse">
						Usuzakuthi kimi: “Usasolelani yena na? Ngokuba ngubani ongamelana nentando yakhe na?”
					</seg>
					<seg id="b.ROM.9.20" type="verse">
						O, wena muntu! Ungubani-ke wena ophikisana noNkulunkulu na? Okubunjiweyo kungasho yini kowakubumbayo ukuthi: “Wangenzelani ngaba njena na?”
					</seg>
					<seg id="b.ROM.9.21" type="verse">
						Nokuba akanamandla yini umbumbi ebumbeni ukwenza ngesigaxa sisinye isitsha esinye esihloniphekayo nesinye esingahloniphekiyo na?
					</seg>
					<seg id="b.ROM.9.22" type="verse">
						Uma, pho, uNkulunkulu, ethanda ukubonakalisa ulaka nokuveza amandla akhe, wathwala ngokubekezela okukhulu izitsha zolaka ezilungiselwe ukubhujiswa
					</seg>
					<seg id="b.ROM.9.23" type="verse">
						ukuba abonakalise ingcebo yenkazimulo yakhe ezitsheni zomusa ayezilungisele inkazimulo ngaphambili,
					</seg>
					<seg id="b.ROM.9.24" type="verse">
						thina asibizayo nathi, kungesikho kubaJuda kuphela kodwa nakwabezizwe?
					</seg>
					<seg id="b.ROM.9.25" type="verse">
						Njengalokhu esho nakuHoseya ukuthi: “Ngiyakubiza abangesiso isizwe sami ngokuthi isizwe sami, nongathandiwe ngokuthi uthandiwe;
					</seg>
					<seg id="b.ROM.9.26" type="verse">
						nasendaweni lapha kwathiwa kubo: ‘Anisibo abantu bami,’ lapho bayakubizwa ngokuthi: ‘Abantwana bakaNkulunkulu ophilayo.’ ”
					</seg>
					<seg id="b.ROM.9.27" type="verse">
						U-Isaya umemeza ngo-Israyeli, uthi: “Nokuba umumo wabantwana bakwa-Israyeli ungangesihlabathi solwandle, yinsali eyakusindiswa,
					</seg>
					<seg id="b.ROM.9.28" type="verse">
						ngokuba iNkosi iyakufeza izwi layo emhlabeni, iliphelelise, ikhawuleze,”
					</seg>
					<seg id="b.ROM.9.29" type="verse">
						njengalokho washo u-Isaya ngaphambili ukuthi: “Uma iNkosi Sebawoti ibingasishiyelanga inzalo besiyakuba njengeSodoma, sifane neGomora.”
					</seg>
					<seg id="b.ROM.9.30" type="verse">
						Ngakho siyakuthini na? Ukuthi abezizwe abangafunisisanga ukulunga batholile ukulunga, ukulunga kambe okungokukholwa;
					</seg>
					<seg id="b.ROM.9.31" type="verse">
						kepha u-Israyeli, elandela umthetho wokulunga, kafinyelelanga emthethweni.
					</seg>
					<seg id="b.ROM.9.32" type="verse">
						Ngani na? Ngokuba akubanga ngokukholwa kodwa kungathi ngemisebenzi; baqhuzuka etsheni lokuqhuzula,
					</seg>
					<seg id="b.ROM.9.33" type="verse">
						njengalokho kulotshiwe ukuthi: “Bheka, ngibeka eSiyoni itshe lokukhubekisa, nedwala lokuwisa, nokholwa yilo akayikujabha.”
					</seg>
				</div>
				<div id="b.ROM.10" type="chapter">
					<seg id="b.ROM.10.1" type="verse">
						Bazalwane, ukulangazela kwenhliziyo yami nokunxusa kwami kuNkulunkulu ngabo kungukuba basindiswe.
					</seg>
					<seg id="b.ROM.10.2" type="verse">
						Ngokuba ngiyabafakazela ukuthi bashisekela uNkulunkulu kodwa kungengokuqonda;
					</seg>
					<seg id="b.ROM.10.3" type="verse">
						ngokuba bengakwazi ukulunga kukaNkulunkulu, befuna ukumisa okwabo, abakuthobelanga ukulunga kukaNkulunkulu.
					</seg>
					<seg id="b.ROM.10.4" type="verse">
						Ngokuba isiphetho somthetho nguKristu, kube ngukulunga kubo bonke abakholwayo.
					</seg>
					<seg id="b.ROM.10.5" type="verse">
						Ngokuba uMose uloba ukuthi umuntu owenza ukulunga okuvela emthethweni uyakuphila ngakho.
					</seg>
					<seg id="b.ROM.10.6" type="verse">
						Kepha ukulunga okuvela ngokukholwa kusho kuthi: “Ungasho enhliziyweni yakho ukuthi: ‘Ngubani ozakwenyukela ezulwini na?’ okungukuthi ukwehlisa uKristu,
					</seg>
					<seg id="b.ROM.10.7" type="verse">
						nokuba: ‘Ngubani ozakwehlela kwalasha na?’ ” okungukuthi ukukhuphula uKristu kwabafileyo.
					</seg>
					<seg id="b.ROM.10.8" type="verse">
						Kepha kuthini na? Izwi liseduze nawe, emlonyeni wakho nasenhliziyweni yakho, okungukuthi izwi lokukholwa esilishumayelayo.
					</seg>
					<seg id="b.ROM.10.9" type="verse">
						Ngokuba uma uvuma ngomlomo wakho ukuthi uJesu uyiNkosi, ukholwa enhliziyweni yakho ukuthi uNkulunkulu wamvusa kwabafileyo, uyakusindiswa;
					</seg>
					<seg id="b.ROM.10.10" type="verse">
						ngokuba umuntu ukholwa ngenhliziyo kube ngukulunga, ngomlomo uyavuma kube ngukusindiswa.
					</seg>
					<seg id="b.ROM.10.11" type="verse">
						Ngokuba umbhalo uthi: “Lowo okholwayo akayikujabhiswa.”
					</seg>
					<seg id="b.ROM.10.12" type="verse">
						Ngokuba akukho mahluko phakathi komJuda nomGreki, lokhu yena uyiNkosi yabo bonke, ubacebele bonke abakhuleka kuye,
					</seg>
					<seg id="b.ROM.10.13" type="verse">
						ngokuba “bonke abayakukhuleka egameni leNkosi bayakusindiswa.”
					</seg>
					<seg id="b.ROM.10.14" type="verse">
						Kepha bayakukhuleka kanjani kuye abangakholwanga nguye na? Bayakukholwa kanjani abangezwanga ngaye na? Bayakuzwa kanjani, kungekho oshumayelayo na?
					</seg>
					<seg id="b.ROM.10.15" type="verse">
						Bayakushumayela kanjani, uma bengathunywa na? Njengokulotshiweyo ukuthi: “Yeka, zinhle izinyawo zabashumayela izindaba ezinhle.”
					</seg>
					<seg id="b.ROM.10.16" type="verse">
						Kodwa abalilalelanga bonke ivangeli. Ngokuba u-Isaya uthi: “Nkosi, ngubani owakholwa ngesikuzwileyo na?”
					</seg>
					<seg id="b.ROM.10.17" type="verse">
						Ngalokho-ke ukukholwa kuvela ngokuzwa, ukuzwa kuvela ngezwi likaKristu.
					</seg>
					<seg id="b.ROM.10.18" type="verse">
						Kepha ngithi: Abezwanga yini na? Yebo, impela: “Izwi labo liphumele emhlabeni wonke, nokusho kwabo kuye nasemikhawulweni yelakhiweyo.”
					</seg>
					<seg id="b.ROM.10.19" type="verse">
						Kepha ngithi: U-Israyeli wayengaqondi na? Kuqala, uMose uthi: “Mina ngiyakunivusela umhawu ngabangesiso isizwe, nginithukuthelise ngesizwe esingenangqondo.”
					</seg>
					<seg id="b.ROM.10.20" type="verse">
						Kepha u-Isaya unesibindi sokuthi: “Ngafunyanwa yilabo abangangifunanga, ngabonakala kulabo abangangibuzanga.”
					</seg>
					<seg id="b.ROM.10.21" type="verse">
						Kodwa ngo-Israyeli uthi: “Usuku lonke ngelulela izandla zami kuso isizwe esingalaleliyo nesiphikayo.”
					</seg>
				</div>
				<div id="b.ROM.11" type="chapter">
					<seg id="b.ROM.11.1" type="verse">
						Ngalokho ngithi: UNkulunkulu usilahlile isizwe sakhe na? Qha nakanye, ngokuba nami ngingumIsrayeli, wenzalo ka-Abrahama, wesizwe sakwaBenjamini.
					</seg>
					<seg id="b.ROM.11.2" type="verse">
						UNkulunkulu akasilahlanga isizwe sakhe ayesazi ngaphambili. Kumbe anazi yini ukuthi umbhalo uthini ngo-Eliya ukuba umangalela u-Israyeli kuNkulunkulu ngokuthi:
					</seg>
					<seg id="b.ROM.11.3" type="verse">
						“Nkosi, bababulele abaprofethi bakho, badilizile ama-altare akho, mina ngisele ngedwa, sebefuna ukungibulala nami,” na?
					</seg>
					<seg id="b.ROM.11.4" type="verse">
						Kepha impendulo kaNkulunkulu ithini kuye na? Ithi: “Ngizishiyele amadoda ayizinkulungwane eziyisikhombisa angaguqanga ngamadolo kuBali.”
					</seg>
					<seg id="b.ROM.11.5" type="verse">
						Kanjalo kukhona nangalesi sikhathi samanje insali ngokokukhetha komusa;
					</seg>
					<seg id="b.ROM.11.6" type="verse">
						kepha uma kuya ngomusa, akusayi ngemisebenzi; uma kungenjalo, umusa awuseyiwo umusa.
					</seg>
					<seg id="b.ROM.11.7" type="verse">
						Kunjani, pho? Lokho u-Israyeli akufunayo akakufumananga, kepha abakhethiweyo bakufumana, abanye benziwa baba lukhuni,
					</seg>
					<seg id="b.ROM.11.8" type="verse">
						njengalokho kulotshiwe ukuthi: “UNkulunkulu wabanika umoya wobuthongo, amehlo okungaboni, nezindlebe zokungezwa, kuze kube lusuku lwanamuhla.”
					</seg>
					<seg id="b.ROM.11.9" type="verse">
						NoDavide uthi: “Itafula labo malibe yisihibe nogibe, nesikhubekiso nempindiselo kubo,
					</seg>
					<seg id="b.ROM.11.10" type="verse">
						kufiphazwe amehlo abo ukuba angaboni, ugobe umhlane wabo njalo.”
					</seg>
					<seg id="b.ROM.11.11" type="verse">
						Ngakho ngithi: Bakhubeka ukuba bawe na? Qha nakanye; kepha ngesiphambeko sabo insindiso ifikile kwabezizwe ukubavusela umhawu.
					</seg>
					<seg id="b.ROM.11.12" type="verse">
						Kepha uma isiphambeko sabo siyingcebo yezwe, nokuncipha kwabo kuyingcebo yabezizwe, pho, kakhulu kangakanani ukuphelela kwabo.
					</seg>
					<seg id="b.ROM.11.13" type="verse">
						Ngikhuluma kini nina bezizwe. Njengokuba mina ngingumphostoli wabezizwe, ngidumisa ukukhonza kwami
					</seg>
					<seg id="b.ROM.11.14" type="verse">
						ukuba mhlawumbe ngingabavusela umhawu abenyama yami, ngisindise abanye kubo.
					</seg>
					<seg id="b.ROM.11.15" type="verse">
						Ngokuba uma ukulahlwa kwabo kungukubuyiswa kwezwe, ukwamukelwa kwabo kungaba yini, uma kungesikho ukuphila kwabafileyo na?
					</seg>
					<seg id="b.ROM.11.16" type="verse">
						Uma ulibo lungcwele, nenhlama injalo; uma impande ingcwele, namagatsha anjalo.
					</seg>
					<seg id="b.ROM.11.17" type="verse">
						Kepha uma kwaphulwa amanye amagatsha, wena-ke ongumnqumo wasendle wafakelwa phakathi kwawo, wahlanganyela nawo impande yamafutha yomnqumo,
					</seg>
					<seg id="b.ROM.11.18" type="verse">
						ungazigabisi phezu kwamagatsha; kepha uma uzigabisa, akusuwe othwele impande, kepha yimpande ethwele wena.
					</seg>
					<seg id="b.ROM.11.19" type="verse">
						Uzakuthi-ke wena: “Amagatsha aphulwa ukuba mina ngifakelwe.”
					</seg>
					<seg id="b.ROM.11.20" type="verse">
						Kulungile; aphulwa ngokungakholwa, wena-ke umi ngokukholwa. Ungazikhukhumezi, kepha yesaba;
					</seg>
					<seg id="b.ROM.11.21" type="verse">
						ngokuba uma uNkulunkulu engayekanga amagatsha emvelo, nawe angeze akuyeka.
					</seg>
					<seg id="b.ROM.11.22" type="verse">
						Bheka-ke ububele nobukhali bukaNkulunkulu; ubukhali kulabo abawayo kepha kuwe ububele bukaNkulunkulu, uma uhlala ebubeleni; uma kungenjalo, uzakunqunywa nawe.
					</seg>
					<seg id="b.ROM.11.23" type="verse">
						Nalabo uma bengahlali ekungakholweni, bayakufakelwa, ngokuba uNkulunkulu unamandla okubafakela futhi.
					</seg>
					<seg id="b.ROM.11.24" type="verse">
						Ngokuba uma wena wanqunywa emnqumweni ongowasendle ngemvelo, wafakelwa emnqumweni omuhle ngokuphambene nemvelo, ikakhulu labo abangabemvelo bayakufakelwa emnqumweni wakubo.
					</seg>
					<seg id="b.ROM.11.25" type="verse">
						Ngokuba angithandi, bazalwane, ukuba ningayazi le mfihlakalo, funa nizishaye abahlakaniphileyo, ukuthi inxenye ka-Israyeli yehlelwe ngubulukhuni, kuze kungene abezizwe ngokupheleleyo;
					</seg>
					<seg id="b.ROM.11.26" type="verse">
						kanjalo u-Israyeli wonke uyakusindiswa, njengalokho kulotshiwe ukuthi: “Kuyakuvela eSiyoni uMhlangulisi, asuse ukungalungi kuJakobe.
					</seg>
					<seg id="b.ROM.11.27" type="verse">
						Yilesi isivumelwano sami nabo, lapho ngisusa izono zabo.”
					</seg>
					<seg id="b.ROM.11.28" type="verse">
						Ngokwevangeli bayizitha ngenxa yenu, kepha ngokukhethwa bangabathandiweyo ngenxa yawokhokho,
					</seg>
					<seg id="b.ROM.11.29" type="verse">
						ngokuba izipho zomusa nokubiza kukaNkulunkulu akaguquki kukho.
					</seg>
					<seg id="b.ROM.11.30" type="verse">
						Ngokuba njengalokho nina kade ningamlaleli uNkulunkulu, kepha manje nihawukelwe ngenxa yokungalaleli kwabo,
					</seg>
					<seg id="b.ROM.11.31" type="verse">
						kanjalo nalaba kalokhu abalalelanga, ukuze ngomusa enenzelwe wona nabo bahawukelwe manje.
					</seg>
					<seg id="b.ROM.11.32" type="verse">
						Ngokuba uNkulunkulu ubavalele bonke ekungalalelini ukuze abahawukele bonke.
					</seg>
					<seg id="b.ROM.11.33" type="verse">
						Yeka ukujula kwengcebo, nokuhlakanipha, nokwazi kukaNkulunkulu! Yeka izahlulelo zakhe ezingaphenyekiyo, nezindlela zakhe ezingaqondakaliyo!
					</seg>
					<seg id="b.ROM.11.34" type="verse">
						Ngokuba “ngubani owawazi umqondo weNkosi na? Nokuba ngubani owaba ngumeluleki wayo na?”
					</seg>
					<seg id="b.ROM.11.35" type="verse">
						Noma “ngubani owaqala ukuyipha ukuba kubuyiselwe kuye na?”
					</seg>
					<seg id="b.ROM.11.36" type="verse">
						Ngokuba konke kuvela kuye, kukhona ngaye, kuya kuye; makube kuye inkazimulo kuze kube phakade. Amen.
					</seg>
				</div>
				<div id="b.ROM.12" type="chapter">
					<seg id="b.ROM.12.1" type="verse">
						Ngalokho ngithi: UNkulunkulu usilahlile isizwe sakhe na? Qha nakanye, ngokuba nami ngingumIsrayeli, wenzalo ka-Abrahama, wesizwe sakwaBenjamini.
					</seg>
					<seg id="b.ROM.12.2" type="verse">
						UNkulunkulu akasilahlanga isizwe sakhe ayesazi ngaphambili. Kumbe anazi yini ukuthi umbhalo uthini ngo-Eliya ukuba umangalela u-Israyeli kuNkulunkulu ngokuthi:
					</seg>
					<seg id="b.ROM.12.3" type="verse">
						“Nkosi, bababulele abaprofethi bakho, badilizile ama-altare akho, mina ngisele ngedwa, sebefuna ukungibulala nami,” na?
					</seg>
					<seg id="b.ROM.12.4" type="verse">
						Kepha impendulo kaNkulunkulu ithini kuye na? Ithi: “Ngizishiyele amadoda ayizinkulungwane eziyisikhombisa angaguqanga ngamadolo kuBali.”
					</seg>
					<seg id="b.ROM.12.5" type="verse">
						Kanjalo kukhona nangalesi sikhathi samanje insali ngokokukhetha komusa;
					</seg>
					<seg id="b.ROM.12.6" type="verse">
						kepha uma kuya ngomusa, akusayi ngemisebenzi; uma kungenjalo, umusa awuseyiwo umusa.
					</seg>
					<seg id="b.ROM.12.7" type="verse">
						Kunjani, pho? Lokho u-Israyeli akufunayo akakufumananga, kepha abakhethiweyo bakufumana, abanye benziwa baba lukhuni,
					</seg>
					<seg id="b.ROM.12.8" type="verse">
						njengalokho kulotshiwe ukuthi: “UNkulunkulu wabanika umoya wobuthongo, amehlo okungaboni, nezindlebe zokungezwa, kuze kube lusuku lwanamuhla.”
					</seg>
					<seg id="b.ROM.12.9" type="verse">
						NoDavide uthi: “Itafula labo malibe yisihibe nogibe, nesikhubekiso nempindiselo kubo,
					</seg>
					<seg id="b.ROM.12.10" type="verse">
						kufiphazwe amehlo abo ukuba angaboni, ugobe umhlane wabo njalo.”
					</seg>
					<seg id="b.ROM.12.11" type="verse">
						Ngakho ngithi: Bakhubeka ukuba bawe na? Qha nakanye; kepha ngesiphambeko sabo insindiso ifikile kwabezizwe ukubavusela umhawu.
					</seg>
					<seg id="b.ROM.12.12" type="verse">
						Kepha uma isiphambeko sabo siyingcebo yezwe, nokuncipha kwabo kuyingcebo yabezizwe, pho, kakhulu kangakanani ukuphelela kwabo.
					</seg>
					<seg id="b.ROM.12.13" type="verse">
						Ngikhuluma kini nina bezizwe. Njengokuba mina ngingumphostoli wabezizwe, ngidumisa ukukhonza kwami
					</seg>
					<seg id="b.ROM.12.14" type="verse">
						ukuba mhlawumbe ngingabavusela umhawu abenyama yami, ngisindise abanye kubo.
					</seg>
					<seg id="b.ROM.12.15" type="verse">
						Ngokuba uma ukulahlwa kwabo kungukubuyiswa kwezwe, ukwamukelwa kwabo kungaba yini, uma kungesikho ukuphila kwabafileyo na?
					</seg>
					<seg id="b.ROM.12.16" type="verse">
						Uma ulibo lungcwele, nenhlama injalo; uma impande ingcwele, namagatsha anjalo.
					</seg>
					<seg id="b.ROM.12.17" type="verse">
						Kepha uma kwaphulwa amanye amagatsha, wena-ke ongumnqumo wasendle wafakelwa phakathi kwawo, wahlanganyela nawo impande yamafutha yomnqumo,
					</seg>
					<seg id="b.ROM.12.18" type="verse">
						ungazigabisi phezu kwamagatsha; kepha uma uzigabisa, akusuwe othwele impande, kepha yimpande ethwele wena.
					</seg>
					<seg id="b.ROM.12.19" type="verse">
						Uzakuthi-ke wena: “Amagatsha aphulwa ukuba mina ngifakelwe.”
					</seg>
					<seg id="b.ROM.12.20" type="verse">
						Kulungile; aphulwa ngokungakholwa, wena-ke umi ngokukholwa. Ungazikhukhumezi, kepha yesaba;
					</seg>
					<seg id="b.ROM.12.21" type="verse">
						ngokuba uma uNkulunkulu engayekanga amagatsha emvelo, nawe angeze akuyeka.
					</seg>
					<seg id="b.ROM.12.22" type="verse">
						Bheka-ke ububele nobukhali bukaNkulunkulu; ubukhali kulabo abawayo kepha kuwe ububele bukaNkulunkulu, uma uhlala ebubeleni; uma kungenjalo, uzakunqunywa nawe.
					</seg>
					<seg id="b.ROM.12.23" type="verse">
						Nalabo uma bengahlali ekungakholweni, bayakufakelwa, ngokuba uNkulunkulu unamandla okubafakela futhi.
					</seg>
					<seg id="b.ROM.12.24" type="verse">
						Ngokuba uma wena wanqunywa emnqumweni ongowasendle ngemvelo, wafakelwa emnqumweni omuhle ngokuphambene nemvelo, ikakhulu labo abangabemvelo bayakufakelwa emnqumweni wakubo.
					</seg>
					<seg id="b.ROM.12.25" type="verse">
						Ngokuba angithandi, bazalwane, ukuba ningayazi le mfihlakalo, funa nizishaye abahlakaniphileyo, ukuthi inxenye ka-Israyeli yehlelwe ngubulukhuni, kuze kungene abezizwe ngokupheleleyo;
					</seg>
					<seg id="b.ROM.12.26" type="verse">
						kanjalo u-Israyeli wonke uyakusindiswa, njengalokho kulotshiwe ukuthi: “Kuyakuvela eSiyoni uMhlangulisi, asuse ukungalungi kuJakobe.
					</seg>
					<seg id="b.ROM.12.27" type="verse">
						Yilesi isivumelwano sami nabo, lapho ngisusa izono zabo.”
					</seg>
					<seg id="b.ROM.12.28" type="verse">
						Ngokwevangeli bayizitha ngenxa yenu, kepha ngokukhethwa bangabathandiweyo ngenxa yawokhokho,
					</seg>
					<seg id="b.ROM.12.29" type="verse">
						ngokuba izipho zomusa nokubiza kukaNkulunkulu akaguquki kukho.
					</seg>
					<seg id="b.ROM.12.30" type="verse">
						Ngokuba njengalokho nina kade ningamlaleli uNkulunkulu, kepha manje nihawukelwe ngenxa yokungalaleli kwabo,
					</seg>
					<seg id="b.ROM.12.31" type="verse">
						kanjalo nalaba kalokhu abalalelanga, ukuze ngomusa enenzelwe wona nabo bahawukelwe manje.
					</seg>
					<seg id="b.ROM.12.32" type="verse">
						Ngokuba uNkulunkulu ubavalele bonke ekungalalelini ukuze abahawukele bonke.
					</seg>
					<seg id="b.ROM.12.33" type="verse">
						Yeka ukujula kwengcebo, nokuhlakanipha, nokwazi kukaNkulunkulu! Yeka izahlulelo zakhe ezingaphenyekiyo, nezindlela zakhe ezingaqondakaliyo!
					</seg>
					<seg id="b.ROM.12.34" type="verse">
						Ngokuba “ngubani owawazi umqondo weNkosi na? Nokuba ngubani owaba ngumeluleki wayo na?”
					</seg>
					<seg id="b.ROM.12.35" type="verse">
						Noma “ngubani owaqala ukuyipha ukuba kubuyiselwe kuye na?”
					</seg>
					<seg id="b.ROM.12.36" type="verse">
						Ngokuba konke kuvela kuye, kukhona ngaye, kuya kuye; makube kuye inkazimulo kuze kube phakade. Amen.
					</seg>
				</div>
				<div id="b.ROM.13" type="chapter">
					<seg id="b.ROM.13.1" type="verse">
						Akube yilowo nalowo azithobe phansi kwamandla ombuso, ngokuba akukho mandla ombuso angaveli kuNkulunkulu; lawa akhona amiswe nguNkulunkulu.
					</seg>
					<seg id="b.ROM.13.2" type="verse">
						Ngakho-ke omelana namandla ombuso umelana nesimiso sikaNkulunkulu; kepha abamelana nakho bayakwamukeliswa ukulahlwa.
					</seg>
					<seg id="b.ROM.13.3" type="verse">
						Ngokuba ababusi abesabeki kwabenza okuhle, kodwa kwabenza okubi. Kepha uyathanda yini ukungesabi amandla ombuso na? Yenza okuhle, uyakubongwa yiwo;
					</seg>
					<seg id="b.ROM.13.4" type="verse">
						ngokuba uyisikhonzi sikaNkulunkulu, kube kuhle kuwe. Kepha uma wenza okubi, yesaba; ngokuba awuyiphatheli ize inkemba; ngokuba uyisikhonzi sikaNkulunkulu, umphindiseli wokwehlisela ulaka kowenza okubi.
					</seg>
					<seg id="b.ROM.13.5" type="verse">
						Ngalokho kuswelekile ukuwuthobela, kungabi kuphela ngenxa yolaka kodwa nangenxa kanembeza.
					</seg>
					<seg id="b.ROM.13.6" type="verse">
						Ngokuba ngenxa yalokho nikhipha intela; ngokuba bayizikhonzi zikaNkulunkulu ezikhuthalela khona lokho.
					</seg>
					<seg id="b.ROM.13.7" type="verse">
						Nikani bonke okubafaneleyo: intela kofanele intela, inkokhiso kofanele inkokhiso, ukwesaba kofanele ukwesatshwa, udumo kofanele udumo.
					</seg>
					<seg id="b.ROM.13.8" type="verse">
						Ningabi nacala lani nakubani, kuphela elokuthandana; ngokuba othanda omunye uwugcwalisile umthetho.
					</seg>
					<seg id="b.ROM.13.9" type="verse">
						Ngokuba lokhu ukuthi: “Ungaphingi, ungabulali, ungebi, ungafisi,” noma ukhona omunye umyalelo, kuyahlanganiswa kuleli zwi elithi: “Wothanda umakhelwane wakho njengalokhu uzithanda wena.”
					</seg>
					<seg id="b.ROM.13.10" type="verse">
						Uthando alwenzi okubi kumakhelwane; ngakho-ke uthando lungukugcwaliseka komthetho.
					</seg>
					<seg id="b.ROM.13.11" type="verse">
						Yenzani lokhu, njengokuba nazi isikhathi ukuthi sekuyihora lokuba nivuke ebuthongweni; ngokuba manje insindiso isisondele kithi kunaleso sikhathi esaqala ukukholwa ngaso.
					</seg>
					<seg id="b.ROM.13.12" type="verse">
						Ubusuku sebuyaphela, imini isisondele. Ngakho-ke asilahle imisebenzi yobumnyama, sihlome izikhali zokukhanya.
					</seg>
					<seg id="b.ROM.13.13" type="verse">
						Asihambe ngokufaneleyo njengasemini, kungabi ngokuminza nokudakwa, kungabi ngobufebe namanyala, kungabi ngokuxabana nomhawu;
					</seg>
					<seg id="b.ROM.13.14" type="verse">
						kodwa yembathani iNkosi uJesu Kristu, ninganakekeli inyama kuvuswe izinkanuko.
					</seg>
				</div>
				<div id="b.ROM.14" type="chapter">
					<seg id="b.ROM.14.1" type="verse">
						Kepha obuthakathaka ekukholweni mamukeleni, kungabi ngokwahlulela ngezizindlo.
					</seg>
					<seg id="b.ROM.14.2" type="verse">
						Omunye ukholwa ukuthi angadla konke, kepha obuthakathaka udla imifino.
					</seg>
					<seg id="b.ROM.14.3" type="verse">
						Odlayo angamdeleli ongadliyo, ongadliyo angamahluleli odlayo, ngokuba uNkulunkulu umamukele.
					</seg>
					<seg id="b.ROM.14.4" type="verse">
						Ungubani wena owahlulela inceku yomunye na? Kusenkosini yayo ukuma noma ukuwa kwayo; kepha iyakumiswa, ngokuba iNkosi inamandla okuyimisa.
					</seg>
					<seg id="b.ROM.14.5" type="verse">
						Omunye wazisa olunye usuku kunolunye, omunye wazisa izinsuku zonke; yilowo nalowo akaqiniseke enhliziyweni yakhe.
					</seg>
					<seg id="b.ROM.14.6" type="verse">
						Ohlonipha usuku uluhloniphela iNkosi; nodlayo udlela iNkosi, ngokuba ubonga uNkulunkulu; nongadliyo, akadli ngenxa yeNkosi, ubonga uNkulunkulu.
					</seg>
					<seg id="b.ROM.14.7" type="verse">
						Ngokuba akakho phakathi kwethu oziphilela yena, akakho nozifela yena;
					</seg>
					<seg id="b.ROM.14.8" type="verse">
						ngokuba uma siphila, siphilela iNkosi; uma sifa, sifela iNkosi. Ngakho-ke noma siphila noma sifa, singabeNkosi.
					</seg>
					<seg id="b.ROM.14.9" type="verse">
						Ngokuba ngenxa yalokho uKristu wafa, wabuye waphila ukuba abe yiNkosi yabafileyo neyabaphilayo.
					</seg>
					<seg id="b.ROM.14.10" type="verse">
						Kepha wena umahlulelelani umzalwane wakho na? Futhi umdelelelani umzalwane wakho na? Ngokuba sonke siyakumiswa phambi kwesihlalo sokwahlulela sikaNkulunkulu.
					</seg>
					<seg id="b.ROM.14.11" type="verse">
						Ngokuba kulotshiwe ukuthi: “ ‘Kuphila kwami,’ isho iNkosi, ‘kimina ayakuguqa amadolo onke, nezilimi zonke ziyakudumisa uNkulunkulu.’ ”
					</seg>
					<seg id="b.ROM.14.12" type="verse">
						Ngalokho-ke yilowo nalowo phakathi kwethu uyakuziphendulela kuNkulunkulu.
					</seg>
					<seg id="b.ROM.14.13" type="verse">
						Ngakho masingabe sisahlulelana; kepha okungcono yahlulelani lokho kokuthi makungabekelwa umzalwane into yokumqhuzula nokuba isikhubekiso.
					</seg>
					<seg id="b.ROM.14.14" type="verse">
						Ngiyazi, nganelisiwe eNkosini uJesu, ukuthi akukho lutho oluyichilo ngokwalo; kepha kuye othi lubi, kuyena lubi.
					</seg>
					<seg id="b.ROM.14.15" type="verse">
						Ngokuba uma umzalwane wakho edabukiswa ngenxa yokudla, awusahambi ngothando. Ungambhubhisi ngokudla kwakho lowo amfelayo uKristu.
					</seg>
					<seg id="b.ROM.14.16" type="verse">
						Ngalokho okuhle kwenu makungahlanjalazwa.
					</seg>
					<seg id="b.ROM.14.17" type="verse">
						Ngokuba umbuso kaNkulunkulu awusikho ukudla nokuphuza kepha ungukulunga, nokuthula, nokuthokoza eMoyeni oNgcwele,
					</seg>
					<seg id="b.ROM.14.18" type="verse">
						ngokuba okhonza uKristu kulokhu uthandekile kuNkulunkulu, ukholekile kubantu.
					</seg>
					<seg id="b.ROM.14.19" type="verse">
						Ngalokho-ke asijonge okokuthula nokokwakhana.
					</seg>
					<seg id="b.ROM.14.20" type="verse">
						Ungawuchithi umsebenzi kaNkulunkulu ngenxa yokudla. Konke kuhlanzekile, kepha kubi kulowo muntu okudla ekhubeka.
					</seg>
					<seg id="b.ROM.14.21" type="verse">
						Kuhle ukungayidli inyama nokungaliphuzi iwayini noma okunye umzalwane wakho aqhuzuka ngakho.
					</seg>
					<seg id="b.ROM.14.22" type="verse">
						Ukukholwa onakho, yiba nakho ngokwakho phambi kukaNkulunkulu. Ubusisiwe ongazahluleli ngalokho akukhethayo;
					</seg>
					<seg id="b.ROM.14.23" type="verse">
						kepha ongabazayo, nxa edla, ulahliwe, ngokuba kungengokukholwa; konke okungaveli ekukholweni kuyisono.
					</seg>
				</div>
				<div id="b.ROM.15" type="chapter">
					<seg id="b.ROM.15.1" type="verse">
						Kepha thina esinamandla sifanele ukuthwala ubuthakathaka babangenamandla singazithokozisi thina.
					</seg>
					<seg id="b.ROM.15.2" type="verse">
						Yilowo nalowo kithi makathokozise umakhelwane, kube kuhle, aze akheke,
					</seg>
					<seg id="b.ROM.15.3" type="verse">
						ngokuba noKristu akazithokozisanga yena, kepha kunjengokuba kulotshiwe ukuthi: “Ukuthuka kwabakuthukayo kwehlela phezu kwami.”
					</seg>
					<seg id="b.ROM.15.4" type="verse">
						Ngokuba konke okwalotshwa ngaphambili kwalotshelwa ukufundiswa kwethu, ukuze ngokubekezela nangenduduzo yemibhalo sibe nethemba.
					</seg>
					<seg id="b.ROM.15.5" type="verse">
						Kepha uNkulunkulu wokubekezela nowenduduzo makaniphe nibe nokuqonda kunye phakathi kwenu ngokukaKristu Jesu,
					</seg>
					<seg id="b.ROM.15.6" type="verse">
						ukuze nganhliziyonye nidumise ngamlomo munye uNkulunkulu uYise weNkosi yethu uJesu Kristu.
					</seg>
					<seg id="b.ROM.15.7" type="verse">
						Ngalokho yamukelanani, njengalokho noKristu wasamukela, ukuze kudunyiswe uNkulunkulu. .
					</seg>
					<seg id="b.ROM.15.8" type="verse">
						Ngokuba ngithi uKristu waba yisikhonzi sabasokileyo ngenxa yeqiniso likaNkulunkulu, ukuze aqinise izithembiso ezaphiwa okhokho,
					</seg>
					<seg id="b.ROM.15.9" type="verse">
						abezizwe bamdumise uNkulunkulu ngenxa yesihawu sakhe, njengalokho kulotshiwe ukuthi: “Ngalokho ngiyakukudumisa phakathi kwabezizwe, ngihubele igama lakho;”
					</seg>
					<seg id="b.ROM.15.10" type="verse">
						abuye athi: “Jabulani nina bezizwe kanye nesizwe sakhe,”
					</seg>
					<seg id="b.ROM.15.11" type="verse">
						nokuthi: “Dumisani iNkosi nina nonke bezizwe, niyibabaze, nina bantu bonke.”
					</seg>
					<seg id="b.ROM.15.12" type="verse">
						Futhi u-Isaya uthi: “Kuyakuba khona impande kaJesayi, yena oyakuvuka abuse abezizwe; abezizwe bayakwethembela kuye.”
					</seg>
					<seg id="b.ROM.15.13" type="verse">
						UNkulunkulu wethemba makanigcwalise ngenjabulo yonke nangokuthula konke ekukholweni, ukuze nivame ethembeni ngamandla kaMoya oNgcwele.
					</seg>
					<seg id="b.ROM.15.14" type="verse">
						Kepha nami ngokwami nganelisiwe ngani bazalwane bami ukuthi nanigcwele ukuva, nigcwalisiwe ngokwazi konke, ninamandla futhi okuyalana.
					</seg>
					<seg id="b.ROM.15.15" type="verse">
						Kepha nginilobele kokunye ngesibindi njengonikhumbuzayo futhi ngenxa yomusa engiwuphiwe nguNkulunkulu
					</seg>
					<seg id="b.ROM.15.16" type="verse">
						wokuba ngibe yisikhonzi sikaKristu Jesu kwabezizwe, ngikhonze ivangeli likaNkulunkulu njengompristi, ukuze abezizwe babe ngumnikelo owamukeleka kahle, ungcwelisiwe ngoMoya oNgcwele.
					</seg>
					<seg id="b.ROM.15.17" type="verse">
						Ngalokho nginokuzibonga kuKristu Jesu maqondana nokukaNkulunkulu,
					</seg>
					<seg id="b.ROM.15.18" type="verse">
						ngokuba angiyikuba nasibindi sokukhuluma lutho ngaphandle kwezinto uKristu azisebenza ngami, kube ngukulalela kwabezizwe, ngezwi nangesenzo,
					</seg>
					<seg id="b.ROM.15.19" type="verse">
						ngamandla ezibonakaliso nezimangaliso, ngamandla kaMoya oNgcwele, njengokuba ngasuka eJerusalema, ngazungeza ngaze ngafika e-Iliriku, ngishumayela ivangeli likaKristu ngokupheleleyo.
					</seg>
					<seg id="b.ROM.15.20" type="verse">
						Kanjalo ngangihlose ukushumayela ivangeli kungabi lapho uKristu waziwa khona, ukuze ngingakhi phezu kwesisekelo somunye,
					</seg>
					<seg id="b.ROM.15.21" type="verse">
						kodwa njengalokho kulotshiwe ukuthi: “Abangabikelwanga ngaye bayakubona, nabangezwanga bayakuqonda.”
					</seg>
					<seg id="b.ROM.15.22" type="verse">
						Ngenxa yalokho ngathiyeka kaningi ukuza kini;
					</seg>
					<seg id="b.ROM.15.23" type="verse">
						kepha manje, lokhu ngingasenandawo kulawa mazwe, futhi sekuyiminyaka eminingi ngilangazelela ukuza kini,
					</seg>
					<seg id="b.ROM.15.24" type="verse">
						ngiyakuza nxa ngiya eSpaniya; ngokuba ngiyethemba ukuthi ekudluleni kwami ngizakunibona, ngikhashwe yinina, nxa ngiya khona, uma sengike nganeliswa yinina;
					</seg>
					<seg id="b.ROM.15.25" type="verse">
						kepha manje ngisaya eJerusalema ngiyokhonza abangcwele.
					</seg>
					<seg id="b.ROM.15.26" type="verse">
						Ngokuba kwaba kuhle kwabaseMakedoniya nabase-Akhaya ukwenzela abampofu kwabangcwele baseJerusalema umnikelo othile.
					</seg>
					<seg id="b.ROM.15.27" type="verse">
						Kwaba kuhle, ngokuba nembala banecala kubo; ngokuba uma abezizwe behlanganyela nabo ezintweni zabo zokomoya, banecala futhi lokubakhonza ngezokwenyama.
					</seg>
					<seg id="b.ROM.15.28" type="verse">
						Ngakho nxa sengikufezile lokho, ngabeka leso sithelo esandleni sabo, ngizakuhamba, ngidlule ngakini, ngiye eSpaniya;
					</seg>
					<seg id="b.ROM.15.29" type="verse">
						kepha ngiyazi ukuthi nxa ngifika kini, ngizakuza nokugcwala kwesibusiso sikaKristu.
					</seg>
					<seg id="b.ROM.15.30" type="verse">
						Ngiyanincenga, bazalwane, ngenxa yeNkosi yethu uJesu Kristu nangenxa yothando lukaMoya ukuba nilwe kanye nami ekungikhulekeleni kuNkulunkulu,
					</seg>
					<seg id="b.ROM.15.31" type="verse">
						ukuze ngihlanguliswe kwabangakholwayo baseJudiya nokuba lokho engikhonza ngakho eJerusalema kwamukeleke kahle kwabangcwele,
					</seg>
					<seg id="b.ROM.15.32" type="verse">
						ukuba ngize kini ngokuthokoza, ngentando kaNkulunkulu, ngiphumule kanye nani.
					</seg>
					<seg id="b.ROM.15.33" type="verse">
						UNkulunkulu wokuthula makabe nani nonke. Amen.
					</seg>
				</div>
				<div id="b.ROM.16" type="chapter">
					<seg id="b.ROM.16.1" type="verse">
						Ngiyamncoma kini uFebe, udadewethu oyisikhonzi sebandla laseKenikreya,
					</seg>
					<seg id="b.ROM.16.2" type="verse">
						ukuze nimamukele eNkosini njengokufanele abangcwele, nimsize noma kuyiphi into angase ayidinge kini, ngokuba yena ube ngumsizi wabaningi, nowami uqobo.
					</seg>
					<seg id="b.ROM.16.3" type="verse">
						Khonzani koPriska no-Akwila, izisebenzi ezikanye nami kuKristu Jesu,
					</seg>
					<seg id="b.ROM.16.4" type="verse">
						abadela ukuphila kwabo ngenxa yokuphila kwami, engibabongayo, kungeyimi ngedwa, kodwa namabandla onke abezizwe.
					</seg>
					<seg id="b.ROM.16.5" type="verse">
						Khonzani nasebandleni elisendlini yabo. Khonzani ku-Ephenetu, isithandwa sami, ongulibo lwase-Asiya kuKristu.
					</seg>
					<seg id="b.ROM.16.6" type="verse">
						Khonzani kuMariya owanisebenzela kakhulu.
					</seg>
					<seg id="b.ROM.16.7" type="verse">
						Khonzani ko-Anidroniku noJuniya abayizihlobo zami, ababe yiziboshwa kanye nami, abaqhamileyo kubaphostoli nababe kuKristu ngaphambi kwami.
					</seg>
					<seg id="b.ROM.16.8" type="verse">
						Khonzani ku-Ampiliyatu, isithandwa sami eNkosini.
					</seg>
					<seg id="b.ROM.16.9" type="verse">
						Khonzani ku-Urbanu, isisebenzi kanye nathi kuKristu nakuStaku, isithandwa sami.
					</seg>
					<seg id="b.ROM.16.10" type="verse">
						Khonzani ku-Aphele, othembekileyo kuKristu. Khonzani kwabakwa-Arisitobulu.
					</seg>
					<seg id="b.ROM.16.11" type="verse">
						Khonzani kuHerodiyone, isihlobo sami. Khonzani kwabakwaNarkisu abaseNkosini.
					</seg>
					<seg id="b.ROM.16.12" type="verse">
						Khonzani koTrifina noTrifosa abakhandleka eNkosini. Khonzani kuPersisi othandekayo, owakhandleka kakhulu eNkosini.
					</seg>
					<seg id="b.ROM.16.13" type="verse">
						Khonzani kuRufu okhethiweyo eNkosini nakunina ongumame.
					</seg>
					<seg id="b.ROM.16.14" type="verse">
						Khonzani ko-Asinkiritu, noFilegu, noHerme, noPhatroba, noHerma nabazalwane abanabo.
					</seg>
					<seg id="b.ROM.16.15" type="verse">
						Khonzani koFilologu noJuliya, kuNerewu nodadewabo, naku-Olimpa nakwabangcwele bonke abanabo.
					</seg>
					<seg id="b.ROM.16.16" type="verse">
						Bingelelanani ngokwanga okungcwele. Ayakhonza kini onke amabandla kaKristu.
					</seg>
					<seg id="b.ROM.16.17" type="verse">
						Ngiyanincenga, bazalwane, ukuba niqaphele ababanga ukwahlukana nokukhubekisa, bephambene nesifundiso enafundiswa sona nina, nahlukane nabo;
					</seg>
					<seg id="b.ROM.16.18" type="verse">
						ngokuba abanjalo abayikhonzi iNkosi yethu uKristu, bakhonza isisu sabo; nangamazwi amahle namnandi bakhohlisa izinhliziyo zabangenacala.
					</seg>
					<seg id="b.ROM.16.19" type="verse">
						Ngokuba ukulalela kwenu kuzwakele kubo bonke; ngakho-ke ngiyathokoza ngani, kepha ngithanda ukuba nihlakaniphe kokuhle, nibe ngabangahlakaniphile kokubi.
					</seg>
					<seg id="b.ROM.16.20" type="verse">
						Kepha uNkulunkulu wokuthula uzakumchoboza masinyane uSathane phansi kwezinyawo zenu. Umusa weNkosi yethu uKristu mawube nani.
					</seg>
					<seg id="b.ROM.16.21" type="verse">
						Uyakhonza kini uThimothewu, isisebenzi kanye nami, noLukiyu, noJasoni, noSosiphatru, izihlobo zami.
					</seg>
					<seg id="b.ROM.16.22" type="verse">
						Mina Tertiyu engilobe le ncwadi ngiyakhonza kini eNkosini.
					</seg>
					<seg id="b.ROM.16.23" type="verse">
						Uyakhonza kini uGayu ongingenise kwakhe, mina nebandla lonke. Uyakhonza kini u-Erastu, umphathisikhwama womuzi, noKwartu umzalwane.
					</seg>
					<seg id="b.ROM.16.24" type="verse">
						Umusa weNkosi yethu uJesu Kristu mawube nani nonke. Amen.
					</seg>
					<seg id="b.ROM.16.25" type="verse">
						Kuye onamandla okuniqinisa ngokwevangeli lami nentshumayelo kaJesu Kristu, ngokwambulwa kwemfihlakalo eyayifihliwe ngezikhathi zaphakade
					</seg>
					<seg id="b.ROM.16.26" type="verse">
						kepha manje isibonakalisiwe ngemibhalo yabaprofethi, ngokomyalo kaNkulunkulu ongunaphakade, yazisiwe ezizweni zonke, kube ngukulalela kokukholwa,
					</seg>
					<seg id="b.ROM.16.27" type="verse">
						kuye uNkulunkulu onokwazi yedwa akube kuye inkazimulo ngoJesu Kristu kuze kube phakade. Amen.
					</seg>
				</div>
			</div>
			<div id="b.1CO" type="book">
				<div id="b.1CO.1" type="chapter">
					<seg id="b.1CO.1.1" type="verse">
						UPawulu, obizelwe ngentando kaNkulunkulu ukuba abe ngumphostoli kaJesu Kristu, noSostene umzalwane,
					</seg>
					<seg id="b.1CO.1.2" type="verse">
						kulo ibandla likaNkulunkulu eliseKorinte, kubo abangcwelisiwe kuKristu Jesu, ababiziweyo abangcwele, kanye nabo bonke abakhuleka egameni leNkosi yethu uJesu Kristu ezindaweni zonke, eyabo neyethu:
					</seg>
					<seg id="b.1CO.1.3" type="verse">
						Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.1CO.1.4" type="verse">
						Ngibonga uNkulunkulu wami ngesikhathi sonke ngani ngenxa yomusa kaNkulunkulu eniwuphiweyo kuKristu Jesu
					</seg>
					<seg id="b.1CO.1.5" type="verse">
						ukuthi ezintweni zonke nicetshisiwe kuye, ekukhulumeni konke nasekwazini konke,
					</seg>
					<seg id="b.1CO.1.6" type="verse">
						njengalokho ubufakazi ngoKristu baqiniswa kini,
					</seg>
					<seg id="b.1CO.1.7" type="verse">
						ukuze ningasilalelwa nasinye isiphiwo somusa, nisahlalele ukwambulwa kweNkosi yethu uJesu Kristu,
					</seg>
					<seg id="b.1CO.1.8" type="verse">
						yena oyakuniqinisa nani kuze kube sekupheleni, ningabi nacala ngosuku lweNkosi yethu uJesu Kristu.
					</seg>
					<seg id="b.1CO.1.9" type="verse">
						Uthembekile uNkulunkulu, okungaye nabizelwa ekuhlanganyeleni neNdodana yakhe uJesu Kristu iNkosi yethu.
					</seg>
					<seg id="b.1CO.1.10" type="verse">
						Kepha ngiyanincenga, bazalwane, ngegama leNkosi yethu uJesu Kristu ukuba nikhulume zwilinye nonke, kungabikho ukwahlukana phakathi kwenu, kodwa nipheleliswe emqondweni munye nasekuboneni kunye.
					</seg>
					<seg id="b.1CO.1.11" type="verse">
						Ngokuba ngitsheliwe ngani bazalwane bami ngabendlu kaKlowe ukuthi kukhona ukuphikisana phakathi kwenu.
					</seg>
					<seg id="b.1CO.1.12" type="verse">
						Ngisho lokhu ukuthi yilowo nalowo kini uthi: “Mina ngingokaPawulu”; “Mina ngingoka-Apholo”; “Mina ngingokaKhefase”; “Mina ngingokaKristu”.
					</seg>
					<seg id="b.1CO.1.13" type="verse">
						UKristu wahlukanisiwe yini? UPawulu wabethelwa esiphambanweni ngenxa yenu na? Nabhapathizwa egameni likaPawulu na?
					</seg>
					<seg id="b.1CO.1.14" type="verse">
						Ngibonga uNkulunkulu ngokuba ngingabhapathizanga muntu kini, kuphela oKrispu noGayu,
					</seg>
					<seg id="b.1CO.1.15" type="verse">
						funa kube khona othi nabhapathizwa egameni lami.
					</seg>
					<seg id="b.1CO.1.16" type="verse">
						Kodwa ngabhapathiza nabendlu kaStefana; ngaphandle kwalokho angazi ukuba ngabhapathiza omunye.
					</seg>
					<seg id="b.1CO.1.17" type="verse">
						Ngokuba uKristu kangithumanga ukuba ngibhapathize, kepha ukuba ngishumayele ivangeli, kungabi ngokuhlakanipha kwamazwi, funa isiphambano sikaKristu senziwe ize.
					</seg>
					<seg id="b.1CO.1.18" type="verse">
						Ngokuba izwi lesiphambano kwababhubhayo lingubuwula, kepha kithina esisindiswayo lingamandla kaNkulunkulu.
					</seg>
					<seg id="b.1CO.1.19" type="verse">
						Ngokuba kulotshiwe ukuthi: “Ngiyakuchitha ukuhlakanipha kwabahlakaniphileyo, nokuqonda kwabaqondileyo ngikwenze ize.”
					</seg>
					<seg id="b.1CO.1.20" type="verse">
						Siphi isazi na? Uphi umbhali na? Uphi umphikisi walesi sikhathi na? UNkulunkulu kakwenzanga kube yize ukuhlakanipha kwaleli zwe na?
					</seg>
					<seg id="b.1CO.1.21" type="verse">
						Ngokuba njengalokho ekuhlakanipheni kukaNkulunkulu izwe alimazanga uNkulunkulu ngokuhlakanipha kwalo, kwaba kuhle kuNkulunkulu ukusindisa abakholwayo ngobuwula bentshumayelo.
					</seg>
					<seg id="b.1CO.1.22" type="verse">
						Ngokuba abaJuda babiza izibonakaliso, namaGreki afuna ukuhlakanipha,
					</seg>
					<seg id="b.1CO.1.23" type="verse">
						kepha thina sishumayela uKristu obethelwe esiphambanweni, isikhubekiso kubaJuda, ubuwula kubo abezizwe,
					</seg>
					<seg id="b.1CO.1.24" type="verse">
						kepha kubo ababiziweyo, abaJuda namaGreki, sishumayela uKristu, amandla kaNkulunkulu nokuhlakanipha kukaNkulunkulu.
					</seg>
					<seg id="b.1CO.1.25" type="verse">
						Ngokuba ubuwula bukaNkulunkulu buhlakaniphile kunabantu; nobuthakathaka bukaNkulunkulu bunamandla kunabantu.
					</seg>
					<seg id="b.1CO.1.26" type="verse">
						Ngokuba bhekani ukubizwa kwenu bazalwane: kababaningi abahlakaniphileyo ngokwenyama, kababaningi abanamandla, kababaningi abayizikhulu,
					</seg>
					<seg id="b.1CO.1.27" type="verse">
						kodwa izinto zobuwula zezwe uNkulunkulu uzikhethile ukuba ajabhise abahlakaniphileyo; nezinto ezibuthakathaka zezwe uNkulunkulu uzikhethile ukuba ajabhise izinto ezinamandla;
					</seg>
					<seg id="b.1CO.1.28" type="verse">
						nezinto eziphansi zezwe nezinto ezidelelwayo uNkulunkulu wazikhetha, nezinto ezingekho, ukuba achithe ezikhona,
					</seg>
					<seg id="b.1CO.1.29" type="verse">
						ukuze kungabikho nyama ezibongayo phambi kukaNkulunkulu.
					</seg>
					<seg id="b.1CO.1.30" type="verse">
						Kepha ngaye nikuJesu Kristu owenzelwe thina ukuhlakanipha okuvela kuNkulunkulu nokulunga kanye nokungcweliswa nokuhlengwa,
					</seg>
					<seg id="b.1CO.1.31" type="verse">
						ukuze kuthi njengokulotshiweyo: “Ozibongayo akazibonge eNkosini.”
					</seg>
				</div>
				<div id="b.1CO.2" type="chapter">
					<seg id="b.1CO.2.1" type="verse">
						Nami, bazalwane, ekufikeni kwami kini angifikanga ngobungcweti bokukhuluma nobokuhlakanipha, ngimemezele kini ubufakazi bukaNkulunkulu.
					</seg>
					<seg id="b.1CO.2.2" type="verse">
						Ngokuba nganquma ukuthi angiyikwazi okunye phakathi kwenu, kuphela uJesu Kristu, lowo obethelwe esiphambanweni.
					</seg>
					<seg id="b.1CO.2.3" type="verse">
						Mina ngangikini ngobuthakathaka, nangokwesaba, nangokuthuthumela okukhulu;
					</seg>
					<seg id="b.1CO.2.4" type="verse">
						nokukhuluma kwami nokushumayela kwami akubanga ngamazwi okuhlakanipha ahungayo, kepha kwaba ngesibonakaliso sikaMoya nesamandla,
					</seg>
					<seg id="b.1CO.2.5" type="verse">
						ukuze ukukholwa kwenu kungemi ngokuhlakanipha kwabantu, kume ngamandla kaNkulunkulu.
					</seg>
					<seg id="b.1CO.2.6" type="verse">
						Kepha ukuhlakanipha sikukhuluma phakathi kwabapheleleyo, ukuhlakanipha kambe okungesikho okwalesi sikhathi nokwababusi balesi sikhathi, ababhubhayo.
					</seg>
					<seg id="b.1CO.2.7" type="verse">
						Kodwa sikhuluma ukuhlakanipha kukaNkulunkulu emfihlakalweni efihliweyo uNkulunkulu akumisela ngaphambili kube yinkazimulo yethu, kusukela kwaphakade,
					</seg>
					<seg id="b.1CO.2.8" type="verse">
						okungaziwa namunye wababusi balesi sikhathi; ngokuba uma bebekwazi, babengayikuyibethela esiphambanweni iNkosi yenkazimulo;
					</seg>
					<seg id="b.1CO.2.9" type="verse">
						kepha kunjengokuba kulotshiwe ukuthi: “Lokho iso elingakubonanga, nendlebe engakuzwanga, okungavelanga enhliziyweni yamuntu, uNkulunkulu akulungisela abamthandayo.”
					</seg>
					<seg id="b.1CO.2.10" type="verse">
						Ngokuba kithina uNkulunkulu ukwambulile ngoMoya; ngokuba uMoya uhlolisisa konke, yebo, nokujulileyo kukaNkulunkulu.
					</seg>
					<seg id="b.1CO.2.11" type="verse">
						Ngokuba ngumuphi kubantu owazi okomuntu, uma kungesiye umoya womuntu okuye na? Ngokunjalo nokukaNkulunkulu akwaziwa muntu, kuphela nguMoya kaNkulunkulu.
					</seg>
					<seg id="b.1CO.2.12" type="verse">
						Kepha thina asamukelanga umoya wezwe kodwa umoya ovela kuNkulunkulu, ukuze sikwazi esikuphiwe nguNkulunkulu ngomusa,
					</seg>
					<seg id="b.1CO.2.13" type="verse">
						esikhuluma ngakho futhi, kungengamazwi afundiswa ngukuhlakanipha kwabantu kodwa afundiswa nguMoya, sichaza okomoya ngokomoya.
					</seg>
					<seg id="b.1CO.2.14" type="verse">
						Umuntu wemvelo kakwamukeli okukaMoya kaNkulunkulu, ngokuba kungubuwula kuye; angekuqonde, ngokuba kubonisiswa ngokomoya.
					</seg>
					<seg id="b.1CO.2.15" type="verse">
						Kepha ongowomoya ubonisisa konke, kodwa yena kabonisiswa muntu.
					</seg>
					<seg id="b.1CO.2.16" type="verse">
						Ngokuba ngubani owake wazi umqondo weNkosi ukuba angaze ayifundise na? Kepha thina sinomqondo kaKristu.
					</seg>
				</div>
				<div id="b.1CO.3" type="chapter">
					<seg id="b.1CO.3.1" type="verse">
						Nami-ke, bazalwane, bengingenakukhuluma kini njengakwabomoya kepha njengakwabenyama, njengakwabayizingane kuKristu.
					</seg>
					<seg id="b.1CO.3.2" type="verse">
						Nganiphuzisa ubisi, anganipha ukudla okuqinileyo, ngokuba beningakaqini. Yebo, nakalokhu anikaqini,
					</seg>
					<seg id="b.1CO.3.3" type="verse">
						ngokuba niseyibo abenyama. Ngokuba uma kusekhona phakathi kwenu umhawu nokuphikisana, anisibo abenyama, anihambisi okwabantu na?
					</seg>
					<seg id="b.1CO.3.4" type="verse">
						Ngokuba nxa omunye ethi: “Mina ngingokaPawulu,” omunye: “Mina ngingoka-Apholo,” anisibo abenyama na?
					</seg>
					<seg id="b.1CO.3.5" type="verse">
						Pho, uyini u-Apholo? Uyini uPawulu na? Bayizikhonzi enakholwa ngazo, kwaba yilowo nalowo njengokupha kweNkosi.
					</seg>
					<seg id="b.1CO.3.6" type="verse">
						Mina ngatshala, u-Apholo wanisela, kepha uNkulunkulu wakhulisa.
					</seg>
					<seg id="b.1CO.3.7" type="verse">
						Njalo-ke notshalayo kalutho, noniselayo kalutho, kodwa uNkulunkulu okhulisayo.
					</seg>
					<seg id="b.1CO.3.8" type="verse">
						Otshalayo noniselayo bakunye, kepha yilowo nalowo uyakwamukeliswa owakhe umvuzo ngokomsebenzi wakhe.
					</seg>
					<seg id="b.1CO.3.9" type="verse">
						Ngokuba thina siyizisebenzi kanye noNkulunkulu, nina niyinsimu kaNkulunkulu, niyisakhiwo sikaNkulunkulu.
					</seg>
					<seg id="b.1CO.3.10" type="verse">
						Ngokomusa kaNkulunkulu engiwuphiweyo, njengenyanga yokwakha ehlakaniphileyo ngabeka isisekelo, omunye wakha phezu kwaso. Kepha akube yilowo nalowo aqaphele ukuthi wakha kanjani phezu kwaso.
					</seg>
					<seg id="b.1CO.3.11" type="verse">
						Ngokuba akakho ongabeka esinye isisekelo, kuphela leso esibekiweyo, esinguJesu Kristu.
					</seg>
					<seg id="b.1CO.3.12" type="verse">
						Kepha uma umuntu akha phezu kwaleso sisekelo ngegolide, nesiliva, namatshe anenani, nemithi, notshani, nenhlanga,
					</seg>
					<seg id="b.1CO.3.13" type="verse">
						umsebenzi walowo nalowo uyakuvela obala; ngokuba usuku luyakuwudalula, lokhu kwambulwa ngomlilo, nokuthi umsebenzi walowo nalowo unjani, umlilo uqobo uyakukuvivinya lokho.
					</seg>
					<seg id="b.1CO.3.14" type="verse">
						Uma umsebenzi womuntu awakhileyo kuso umi, uyakwamukela umvuzo;
					</seg>
					<seg id="b.1CO.3.15" type="verse">
						uma umsebenzi womuntu usha, uyakulahlekelwa yiwo; kepha yena uqobo uyakusindiswa, nokho kube kungathi uphuma emlilweni.
					</seg>
					<seg id="b.1CO.3.16" type="verse">
						Anazi yini ukuthi niyithempeli likaNkulunkulu nokuthi uMoya kaNkulunkulu uhlala kini na?
					</seg>
					<seg id="b.1CO.3.17" type="verse">
						Uma umuntu echitha ithempeli likaNkulunkulu, uNkulunkulu uyakumchitha yena, ngokuba ithempeli likaNkulunkulu lingcwele; niyilo-ke nina.
					</seg>
					<seg id="b.1CO.3.18" type="verse">
						Makungabikho ozikhohlisayo; uma umuntu phakathi kwenu ethi uhlakaniphile kulesi sikhathi, akabe yisiwula, ukuze ahlakaniphe.
					</seg>
					<seg id="b.1CO.3.19" type="verse">
						Ngokuba ukuhlakanipha kwaleli zwe kungubuwula kuNkulunkulu. Ngokuba kulotshiwe ukuthi: “Ubamba abahlakaniphileyo ebuqilini babo,”
					</seg>
					<seg id="b.1CO.3.20" type="verse">
						nokuthi: “INkosi iyazazi izizindlo zabahlakaniphileyo ukuthi ziyize.”
					</seg>
					<seg id="b.1CO.3.21" type="verse">
						Ngakho-ke akungabikho ozibongayo ngabantu, ngokuba konke kungokwenu,
					</seg>
					<seg id="b.1CO.3.22" type="verse">
						noma uPawulu, noma u-Apholo, noma uKhefase, noma izwe, noma ukuphila, noma ukufa, noma okukhona, noma okuzakuba khona; konke kungokwenu;
					</seg>
					<seg id="b.1CO.3.23" type="verse">
						nina-ke ningabakaKristu, uKristu ungokaNkulunkulu.
					</seg>
				</div>
				<div id="b.1CO.4" type="chapter">
					<seg id="b.1CO.4.1" type="verse">
						Umuntu makasazi ukuthi siyizikhonzi zikaKristu nabaphathi bezimfihlakalo zikaNkulunkulu.
					</seg>
					<seg id="b.1CO.4.2" type="verse">
						Futhi-ke kufuneka kubaphathi ukuba umuntu afunyanwe ekholekile.
					</seg>
					<seg id="b.1CO.4.3" type="verse">
						Kepha kimina kuyinto encane impela ukuba ngahlulelwe yinina noma ngokwahlulela kwabantu; yebo, nami angizahluleli.
					</seg>
					<seg id="b.1CO.4.4" type="verse">
						Ngokuba angizinyezi ngalutho ngokwami, nokho angilungisisiwe ngalokho; kepha ongahlulelayo yiNkosi.
					</seg>
					<seg id="b.1CO.4.5" type="verse">
						Ngakho-ke ningahluleli lutho singakafiki isikhathi, ingakafiki iNkosi eyakukuveza ekukhanyeni okufihlakeleyo kobumnyama, iveze obala izizindlo zezinhliziyo; lapho-ke yilowo nalowo uyakuthola ukubongwa kuNkulunkulu.
					</seg>
					<seg id="b.1CO.4.6" type="verse">
						Lokhu-ke, bazalwane, ngikuguqulele kimina naku-Apholo ngokulinganisa ngenxa yenu, ukuze nifunde kithi ukungeqisi kokulotshiweyo ukuba ningakhukhunyezwa, kungabi yilowo akhethe omunye kunomunye.
					</seg>
					<seg id="b.1CO.4.7" type="verse">
						Ngokuba ngubani okhetha wena na? Unantoni ongayamukeliswanga na? Kepha uma uyamukelisiwe, uzibongelani kungathi awuyamukeliswanga na?
					</seg>
					<seg id="b.1CO.4.8" type="verse">
						Senize nasutha, senize naceba, senabusa ngaphandle kwethu; yebo-ke sengathi ngabe niyabusa, ukuze nathi sibuse kanye nani.
					</seg>
					<seg id="b.1CO.4.9" type="verse">
						Ngokuba ngithi kungathi uNkulunkulu usimisile thina baphostoli sibe ngabokugcina, sibe njengabanqunyelwe ukufa; ngokuba senziwe umbukwane wezwe nowezingelosi nowabantu.
					</seg>
					<seg id="b.1CO.4.10" type="verse">
						Thina siyiziwula ngenxa kaKristu, kepha nina nihlakaniphile kuKristu; thina sibuthakathaka, kepha nina ninamandla; nina niyadunyiswa, kepha thina siyadunyazwa.
					</seg>
					<seg id="b.1CO.4.11" type="verse">
						Kuze kube yisona lesi sikhathi silambile, somile, sihamba ze, siyamuhluzwa, siyimihambima,
					</seg>
					<seg id="b.1CO.4.12" type="verse">
						siyakhandleka, sisebenza ngezandla zethu; sithi sithukwa, sibe sibusisa; sithi sizingelwa, sibe sibekezela;
					</seg>
					<seg id="b.1CO.4.13" type="verse">
						sithi sihletshwa, sibe siphendula kahle; senziwe kungathi siyinsila yezwe, umphucuzo wezinto zonke kuze kube manje.
					</seg>
					<seg id="b.1CO.4.14" type="verse">
						Angikulobi lokho ukuba nginithele amahloni, kodwa ukuba nginiluleke njengabantwana bami abathandekayo.
					</seg>
					<seg id="b.1CO.4.15" type="verse">
						Ngokuba noma ninabafundisi abayizinkulungwane eziyishumi kuKristu, nokho oyihlo kababaningi, ngokuba mina nganizala kuKristu Jesu ngevangeli.
					</seg>
					<seg id="b.1CO.4.16" type="verse">
						Ngakho-ke ngiyanincenga ukuthi: Yibani abalingisi bami.
					</seg>
					<seg id="b.1CO.4.17" type="verse">
						Ngalokho-ke ngithumele kini uThimothewu ongumntanami othandekayo nothembekayo eNkosini, oyakunikhumbuza ngokuhamba kwami okukuKristu, njengokuba ngifundisa ezindaweni zonke emabandleni onke.
					</seg>
					<seg id="b.1CO.4.18" type="verse">
						Kepha abanye bakhukhumele ngokungathi angiyikuza kini;
					</seg>
					<seg id="b.1CO.4.19" type="verse">
						kodwa ngizakuza kini masinyane, uma iNkosi ivuma, ukuze ngazi, angisho amazwi alaba abakhukhumeleyo kepha amandla abo.
					</seg>
					<seg id="b.1CO.4.20" type="verse">
						Ngokuba umbuso kaNkulunkulu awuyi ngezwi kepha ngamandla.
					</seg>
					<seg id="b.1CO.4.21" type="verse">
						Pho, nifunani? Ngize kini ngiphethe induku, noma ngize nginothando nomoya omnene na?
					</seg>
				</div>
				<div id="b.1CO.5" type="chapter">
					<seg id="b.1CO.5.1" type="verse">
						Kuyezwakala ngempela ukuthi kukhona ubufebe phakathi kwenu, futhi ubufebe bohlobo olungekho ngisho nakwabezizwe, okungukuthi omunye kini uya kumkayise.
					</seg>
					<seg id="b.1CO.5.2" type="verse">
						Kepha nina nikhukhumele kunokuba nga nilila, ukuze akhishwe phakathi kwenu owenze leso senzo.
					</seg>
					<seg id="b.1CO.5.3" type="verse">
						Ngokuba mina ngokwami, noma ngingekho ngomzimba, nokho ngikhona ngomoya, senginqumile ngokungathi ngikhona ngalowo muntu owenze okunjalo ukuba
					</seg>
					<seg id="b.1CO.5.4" type="verse">
						egameni leNkosi uJesu nihlangane nina nomoya wami kanye namandla eNkosi yethu uJesu,
					</seg>
					<seg id="b.1CO.5.5" type="verse">
						onjalo anikelwe kuSathane kukho ukubhubha kwenyama, ukuze umoya usindiswe ngosuku lweNkosi uJesu.
					</seg>
					<seg id="b.1CO.5.6" type="verse">
						Akukuhle ukuzibonga kwenu. Anazi yini ukuthi imvubelo encane ibilisa inhlama yonke na?
					</seg>
					<seg id="b.1CO.5.7" type="verse">
						Khiphani imvubelo endala ukuze nibe yinhlama entsha, njengalokhu ningabangenamvubelo. Ngokuba nelethu iphasika lihlatshiwe, elinguKristu.
					</seg>
					<seg id="b.1CO.5.8" type="verse">
						Njalo-ke masigubhe umkhosi, kungabi ngemvubelo endala, kungabi ngemvubelo yokushinga neyobubi, kodwa kube ngesinkwa esingenamvubelo sobuqotho neseqiniso.
					</seg>
					<seg id="b.1CO.5.9" type="verse">
						Nganilobela encwadini yami ukuba ningahlangani nezifebe;
					</seg>
					<seg id="b.1CO.5.10" type="verse">
						angisho izifebe zalo mhlaba, nokuba abahahayo nabaphangi, nokuba abakhonza izithombe, ngokuba phela ngabe nimelwe ukuphuma ezweni;
					</seg>
					<seg id="b.1CO.5.11" type="verse">
						kepha manje nganilobela ukuba ningahlangani nomuntu obizwa ngokuthi ungumzalwane, uma eyisifebe, noma engohahayo, noma engokhonza izithombe, noma eyisithuki, noma eyisidakwa, noma engumphangi; ningaze nadla nokudla nonjalo.
					</seg>
					<seg id="b.1CO.5.12" type="verse">
						Ngokuba nginandabani nokwahlulela abangaphandle na? Nani anahluleli abangaphakathi na?
					</seg>
					<seg id="b.1CO.5.13" type="verse">
						Kepha uNkulunkulu uyakwahlulela abangaphandle. Xoshani omubi phakathi kwenu.
					</seg>
				</div>
				<div id="b.1CO.6" type="chapter">
					<seg id="b.1CO.6.1" type="verse">
						Ukhona yini umuntu kini, uma enendaba nomunye, onesibindi sokumangala kwabangalungile, kungabi kwabangcwele, na?
					</seg>
					<seg id="b.1CO.6.2" type="verse">
						Anazi yini ukuthi abangcwele bayakwahlulela izwe na? Kepha uma izwe lahlulelwa yinina, anifanele ukunquma namacala amancane na?
					</seg>
					<seg id="b.1CO.6.3" type="verse">
						Anazi yini ukuthi siyakwahlulela izingelosi na? Kakhulu-ke okwalokhu kuphila.
					</seg>
					<seg id="b.1CO.6.4" type="verse">
						Ngakho-ke uma ninamacala alokhu kuphila, niyababeka yini abangenasithunzi ebandleni babe ngabahluleli na?
					</seg>
					<seg id="b.1CO.6.5" type="verse">
						Ngisho lokhu ukuba nibe namahloni. Kunjalo kanti: akukho namunye phakathi kwenu ohlakaniphileyo onganquma phakathi kwabazalwane bakhe na?
					</seg>
					<seg id="b.1CO.6.6" type="verse">
						Kodwa umzalwane umangalela umzalwane, nalokhu akwenze phambi kwabangakholwayo na?
					</seg>
					<seg id="b.1CO.6.7" type="verse">
						Nempela nakalokhu sekuyisici esikini ukuba nimangalelane. Yini ukuba ningavumi nakanye ukoniwa? Yini ukuba ningavumi nakanye ukuphangwa na?
					</seg>
					<seg id="b.1CO.6.8" type="verse">
						Kepha nina uqobo niyona, niyaphanga; nikwenza lokhu nakubazalwane benu.
					</seg>
					<seg id="b.1CO.6.9" type="verse">
						Kepha kanazi yini ukuthi abangalungile abayikulidla ifa lombuso kaNkulunkulu na? Ningadukiswa. Nazifebe, nabakhonza isithombe, naziphingi, nazihlobongi, nabesilisa abalalanayo,
					</seg>
					<seg id="b.1CO.6.10" type="verse">
						namasela, nabahahayo, nazidakwa, nazithuki, nabaphangi abayikulidla ifa lombuso kaNkulunkulu.
					</seg>
					<seg id="b.1CO.6.11" type="verse">
						Babenjalo abanye kini, kepha senahlanzwa, senangcweliswa, senalungisiswa ngegama leNkosi uJesu Kristu nangoMoya kaNkulunkulu wethu.
					</seg>
					<seg id="b.1CO.6.12" type="verse">
						Konke kuvunyelwe kimi, kepha akusizi konke. Konke kuvunyelwe kimi, kepha mina anginakubuswa lutho.
					</seg>
					<seg id="b.1CO.6.13" type="verse">
						Ukudla kungokwesisu, nesisu singesokudla; kepha uNkulunkulu uyakuqeda kokubili. Kepha umzimba asiwo owobufebe, ungoweNkosi, neNkosi ingeyomzimba;
					</seg>
					<seg id="b.1CO.6.14" type="verse">
						kepha uNkulunkulu wayivusa iNkosi, nathi uyakusivusa ngamandla akhe.
					</seg>
					<seg id="b.1CO.6.15" type="verse">
						Anazi yini ukuthi imizimba yenu iyizitho zikaKristu na? Pho, ngithathe izitho zikaKristu, ngizenze izitho zesifebe na? Qha nakanye.
					</seg>
					<seg id="b.1CO.6.16" type="verse">
						Kepha anazi yini ukuthi ohlangana nesifebe ungumzimba munye naso na? Ngokuba uthi yena: “Labo ababili bayakuba nyamanye.”
					</seg>
					<seg id="b.1CO.6.17" type="verse">
						Kepha ohlangene neNkosi ungumoya munye nayo.
					</seg>
					<seg id="b.1CO.6.18" type="verse">
						Balekelani ubufebe. Zonke izono azenzayo umuntu zingaphandle komzimba; kepha owenza ubufebe wona owakhe umzimba.
					</seg>
					<seg id="b.1CO.6.19" type="verse">
						Kepha anazi yini ukuthi umzimba wenu uyithempeli likaMoya oNgcwele okinina, enimamukele kuNkulunkulu, nokuthi anisibo abenu na?
					</seg>
					<seg id="b.1CO.6.20" type="verse">
						Ngokuba nathengwa ngenani elikhulu. Ngakho-ke mbongeni uNkulunkulu emzimbeni wenu.
					</seg>
				</div>
				<div id="b.1CO.7" type="chapter">
					<seg id="b.1CO.7.1" type="verse">
						Maqondana nalokho enaloba ngakho, kuhle kumuntu ukuba angamthinti owesifazane.
					</seg>
					<seg id="b.1CO.7.2" type="verse">
						Kepha ngenxa yobufebe akube yilowo nalowo abe nowakhe umfazi, nalowo wesifazane abe neyakhe indoda.
					</seg>
					<seg id="b.1CO.7.3" type="verse">
						Indoda ayinike umfazi okumfaneleyo; nomfazi enze njalo endodeni.
					</seg>
					<seg id="b.1CO.7.4" type="verse">
						Umfazi kanamandla phezu kowakhe umzimba, kodwa yindoda enawo; kanjalo nayo indoda ayinamandla phezu kowayo umzimba, kodwa ngumfazi onawo.
					</seg>
					<seg id="b.1CO.7.5" type="verse">
						Ningagodlelani, kuphela kube ngokwesikhathi ngokuvumelana ukuba nithole ithuba lokukhuleka, nibuye nibe ndawonye, ukuze uSathane anganiyengi ngokungazibambi kwenu.
					</seg>
					<seg id="b.1CO.7.6" type="verse">
						Lokho ngikusho ngemvume, angikusho ngomyalo.
					</seg>
					<seg id="b.1CO.7.7" type="verse">
						Nokho ngingathanda ukuba abantu bonke babe njengami; kepha yilowo nalowo unesakhe isiphiwo somusa esivela kuNkulunkulu, omunye kanje, omunye kanje.
					</seg>
					<seg id="b.1CO.7.8" type="verse">
						Kepha ngithi kwabangaganiwe nakubafelokazi: Kuhle kubona, uma behlala benjengami.
					</seg>
					<seg id="b.1CO.7.9" type="verse">
						Kepha uma bengenakuzibamba, mabaganane, ngokuba kuhle ukuganana kunokusha.
					</seg>
					<seg id="b.1CO.7.10" type="verse">
						Kepha abaganeneyo ngiyabayala, kungemina kodwa yiNkosi, ukuthi umfazi kangahlukani nendoda;
					</seg>
					<seg id="b.1CO.7.11" type="verse">
						— kepha uma eke wahlukana nayo, kahlale engaganile, kumbe abuyisane nendoda yakhe — nendoda ingamlahli umkayo.
					</seg>
					<seg id="b.1CO.7.12" type="verse">
						Kepha kwabanye kusho mina, akusho iNkosi, ukuthi uma umzalwane enomfazi ongakholwayo, yena-ke evuma ukuhlala naye, angamlahli;
					</seg>
					<seg id="b.1CO.7.13" type="verse">
						nomfazi, uma enendoda engakholwayo, yona-ke ivuma ukuhlala naye, angayishiyi indoda.
					</seg>
					<seg id="b.1CO.7.14" type="verse">
						Ngokuba indoda engakholwayo ingcwelisiwe ngomfazi, nomfazi ongakholwayo ungcwelisiwe ngomzalwane. Uma kungenjalo, abantwana benu ngabe bangcolile; kepha kalokhu bangcwele.
					</seg>
					<seg id="b.1CO.7.15" type="verse">
						Kepha uma ongakholwayo ehlukana nomkakhe, makahlukane naye; umzalwane noma umzalwanekazi kaboshiwe kokunjalo. Kepha uNkulunkulu unibizile nibe nokuthula.
					</seg>
					<seg id="b.1CO.7.16" type="verse">
						Ngokuba wena mfazi, wazi ngani ukuthi ungeyisindise indoda yakho? Nawe ndoda, wazi ngani ukuthi ungemsindise umkakho na?
					</seg>
					<seg id="b.1CO.7.17" type="verse">
						Kuphela nje ukuba yilowo nalowo ahambe njengokuba iNkosi imabele, kube yilowo njengokuba uNkulunkulu embizile. Ngiyala kanjalo emabandleni onke.
					</seg>
					<seg id="b.1CO.7.18" type="verse">
						Ukhona obizwe esokile na? Kangabi njengongasokile. Ukhona obizwe engasokile na? Kangasoki.
					</seg>
					<seg id="b.1CO.7.19" type="verse">
						Ukusoka akulutho, nokungasoki akulutho, kuphela ukugcina imiyalo kaNkulunkulu.
					</seg>
					<seg id="b.1CO.7.20" type="verse">
						Akube yilowo nalowo ahlale kulokho kubizwa abizwe ekukho.
					</seg>
					<seg id="b.1CO.7.21" type="verse">
						Ubizwe uyisigqila na? Ungakhathazeki ngalokho. Kepha uma kwenzeka ukuba ukhululwe, kukhethe lokho.
					</seg>
					<seg id="b.1CO.7.22" type="verse">
						Ngokuba owabizelwa eNkosini eyisigqila ungokhululekile weNkosi; ngokunjalo nowabizwa ekhululekile uyisigqila sikaKristu.
					</seg>
					<seg id="b.1CO.7.23" type="verse">
						Nithengiwe ngenani elikhulu; ningabi yizigqila zabantu.
					</seg>
					<seg id="b.1CO.7.24" type="verse">
						Bazalwane, akube yilowo nalowo ahlale noNkulunkulu kulokho abizwe ekukho.
					</seg>
					<seg id="b.1CO.7.25" type="verse">
						Kepha maqondana nezintombi anginamyalo weNkosi, kepha nginitshela ukubona kwami njengothembekileyo ngokuhawukelwa yiNkosi.
					</seg>
					<seg id="b.1CO.7.26" type="verse">
						Ngakho-ke ngithi kuhle lokhu ngenxa yokubandezeka okukhona ukuba umuntu abe njengalokhu enjalo.
					</seg>
					<seg id="b.1CO.7.27" type="verse">
						Uboshelwe kumfazi na? Ungafuni ukukhululeka. Ukhululekile kumfazi na? Ungamfuni umfazi.
					</seg>
					<seg id="b.1CO.7.28" type="verse">
						Kepha-ke uma uganwa, kawoni; nentombi uma igana, kayoni; kepha abanjalo bayakuba nosizi enyameni; kepha mina benginiphephisa.
					</seg>
					<seg id="b.1CO.7.29" type="verse">
						Ngisho lokhu kodwa, bazalwane, ukuthi isikhathi sesinciphile; ngakho emva kwalokhu abanabafazi mababe njengabangenabo, nabakhalayo babe njengabangakhaliyo,
					</seg>
					<seg id="b.1CO.7.30" type="verse">
						nabathokozayo babe njengabangathokoziyo, nabathengayo babe njengabangenanto,
					</seg>
					<seg id="b.1CO.7.31" type="verse">
						nabasebenzisa leli zwe babe njengabangalisebenzisi, ngokuba isimo saleli zwe siyadlula.
					</seg>
					<seg id="b.1CO.7.32" type="verse">
						Kepha ngifuna ukuba ningabi nakukhathazeka. Ongaganiwe ukhathalela okweNkosi ukuba angayithokozisa kanjani iNkosi.
					</seg>
					<seg id="b.1CO.7.33" type="verse">
						Kepha oganiweyo ukhathalela okwezwe ukuba angathokozisa kanjani umkakhe,
					</seg>
					<seg id="b.1CO.7.34" type="verse">
						wahlukene phakathi. Nongaganile oyintombi ukhathalela okweNkosi, ukuze abe ngcwele emzimbeni nasemoyeni; kepha oganileyo ukhathalela okwezwe ukuba angayithokozisa kanjani indoda yakhe.
					</seg>
					<seg id="b.1CO.7.35" type="verse">
						Ngisho lokhu ukuba kube lusizo kinina; akusikho ukuba nginigaxe ngentambo kepha ukuba nihambe ngokufaneleyo, nibambelele eNkosini ngokungaphazameki.
					</seg>
					<seg id="b.1CO.7.36" type="verse">
						Kepha uma umuntu ethi wenza okungafanele ngakuyo indodakazi yakhe, uma isikhulile ngeminyaka, akenze akubonayo, uma kumelwe ukuba kwenziwe kanjalo; akoni; mabaganane.
					</seg>
					<seg id="b.1CO.7.37" type="verse">
						Kepha omiyo eqinile enhliziyweni yakhe, engacindezelwa lutho, angenza akubonayo; uma esenqumile enhliziyweni yakhe ukuthi uzakugcina indodakazi yakhe iyintombi, wenza kahle.
					</seg>
					<seg id="b.1CO.7.38" type="verse">
						Kanjalo nowendisa indodakazi yakhe, wenza kahle; kepha ongayendisiyo wenza kahle kakhulu.
					</seg>
					<seg id="b.1CO.7.39" type="verse">
						Umfazi uboshiwe ngesikhathi indoda yakhe isekhona; kepha uma indoda isifile, ukhululekile, angendela nakubani ngokubona kwakhe, kuphela ukuba kube seNkosini.
					</seg>
					<seg id="b.1CO.7.40" type="verse">
						Kepha unenhlanhla ngokubona kwami, uma ehlala njengalokhu enjalo; ngithi nami nginoMoya kaNkulunkulu.
					</seg>
				</div>
				<div id="b.1CO.8" type="chapter">
					<seg id="b.1CO.8.1" type="verse">
						Maqondana nokuhlatshelwe izithombe siyazi ukuthi sonke sinokwazi. Ukwazi kuyakhukhumeza, kepha uthando luyakha.
					</seg>
					<seg id="b.1CO.8.2" type="verse">
						Uma umuntu ethi wazi utho, kakazi njengokuba kufanele ukuba azi;
					</seg>
					<seg id="b.1CO.8.3" type="verse">
						kepha uma umuntu ethanda uNkulunkulu, yena uyaziwa nguye.
					</seg>
					<seg id="b.1CO.8.4" type="verse">
						Ngakho-ke maqondana nokudla okuhlatshelwe izithombe siyazi ukuthi asikho isithombe ezweni nokuthi akakho omunye uNkulunkulu, munye kuphela.
					</seg>
					<seg id="b.1CO.8.5" type="verse">
						Ngokuba noma kukhona okuthiwa onkulunkulu, nokuba kusezulwini nokuba kusemhlabeni, njengokuba bakhona onkulunkulu abaningi namakhosi amaningi,
					</seg>
					<seg id="b.1CO.8.6" type="verse">
						nokho kithina kukhona uNkulunkulu munye, uYise, okuvela kuye konke, nathi sikhonela yena, nenkosi inye, uJesu Kristu, okungaye konke, nathi sikhona ngaye.
					</seg>
					<seg id="b.1CO.8.7" type="verse">
						Kepha lokho kwazi akukho kubo bonke. Kodwa abanye, lokhu bejwayelene nezithombe kuze kube manje, bakudla njengokuhlatshelwe isithombe, nonembeza wabo obuthakathaka uyangcola.
					</seg>
					<seg id="b.1CO.8.8" type="verse">
						Kepha ukudla akusisondezi kuNkulunkulu; ngokuba noma singadli, asilahlekelwa lutho; noma sidla, asizuzi lutho.
					</seg>
					<seg id="b.1CO.8.9" type="verse">
						Qaphelani kodwa, funa leli lungelo lenu libe yisikhubekiso kwababuthakathaka.
					</seg>
					<seg id="b.1CO.8.10" type="verse">
						Ngokuba uma umuntu ekubona wena onokwazi uhlezi ekudleni ethempelini lesithombe, unembeza walowo osebuthakathaka akayikududeka yini, aze adle okuhlatshelwe isithombe, na?
					</seg>
					<seg id="b.1CO.8.11" type="verse">
						Khona obuthakathaka useyabhubha ngenxa yokwazi kwakho, engumzalwane amfelayo uKristu.
					</seg>
					<seg id="b.1CO.8.12" type="verse">
						Kanjalo uma nona kubazalwane, nilimaza unembeza wabo obuthakathaka, niyona kuKristu.
					</seg>
					<seg id="b.1CO.8.13" type="verse">
						Ngalokhu uma ukudla kumkhubekisa umzalwane wami, angisoze ngadla nyama kuze kube phakade, ukuze ngingamkhubekisi umzalwane wami.
					</seg>
				</div>
				<div id="b.1CO.9" type="chapter">
					<seg id="b.1CO.9.1" type="verse">
						Angikhululekile na? Angisiye umphostoli na? Angimbonanga uJesu iNkosi yethu na? Nina anisiwo umsebenzi wami eNkosini na?
					</seg>
					<seg id="b.1CO.9.2" type="verse">
						Noma ngingesiye umphostoli kwabanye, nokho kinina nginguye, ngokuba uphawu lobuphostoli bami eNkosini yinina.
					</seg>
					<seg id="b.1CO.9.3" type="verse">
						Lokhu kungukuziphendulela kwami kwabangisolayo.
					</seg>
					<seg id="b.1CO.9.4" type="verse">
						Asinalungelo yini lokudla nokuphuza na?
					</seg>
					<seg id="b.1CO.9.5" type="verse">
						Asinalungelo yini lokuhamba nomzalwanekazi ongumkethu njengabanye abaphostoli, nabafowabo beNkosi, noKhefase, na?
					</seg>
					<seg id="b.1CO.9.6" type="verse">
						Kanti yimi kuphela noBarnaba esingenalungelo lokuyeka ukusebenza na?
					</seg>
					<seg id="b.1CO.9.7" type="verse">
						Ngubani oke aye empini ngezakhe izindleko na? Ngubani otshala isivini, angazidli izithelo zaso, na? Ngubani owalusa umhlambi, angadli ubisi lomhlambi, na?
					</seg>
					<seg id="b.1CO.9.8" type="verse">
						Lokho ngikusho ngokwabantu nje na? Nomthetho kambe kawusho khona lokho na?
					</seg>
					<seg id="b.1CO.9.9" type="verse">
						Ngokuba kulotshiwe emthethweni kaMose ukuthi: “Ungayifaki inkabi isifonyo, nxa ibhula amabele.” Konje uNkulunkulu ukhathalela izinkabi na?
					</seg>
					<seg id="b.1CO.9.10" type="verse">
						Noma ukusho ngenxa yethu impela na? Yebo, kwalotshwa ngenxa yethu, ngokuba olimayo kufanele alime enethemba, nobhulayo abhule enethemba lokwabelwa naye.
					</seg>
					<seg id="b.1CO.9.11" type="verse">
						Uma thina sihlwanyele kini okomoya, kuyinto enkulu yini, uma sizovuna okwenu kwenyama na?
					</seg>
					<seg id="b.1CO.9.12" type="verse">
						Uma abanye behlanganyela lawo mandla phezu kwenu, kungebe yithi kakhulu na? Nokho asilisebenzisanga lelo gunya, kepha sibekezela ngakho konke, ukuze singalithiyi ivangeli likaKristu.
					</seg>
					<seg id="b.1CO.9.13" type="verse">
						Anazi yini ukuthi abaphethe imisebenzi yethempeli badla okwethempeli nokuthi abakhonza e-altare bahlanganyela ne-altare na?
					</seg>
					<seg id="b.1CO.9.14" type="verse">
						Ngokunjalo iNkosi imisile ukuba abamemezela ivangeli baphile ngevangeli.
					</seg>
					<seg id="b.1CO.9.15" type="verse">
						Kepha mina angisebenzisanga lutho lwalezo zinto; futhi lokho angikulobanga ukuba kwenziwe kanjalo kimi; ngokuba kungaba ngcono kimi ukuba ngife kunokuba umuntu alwenz' ize udumo lwami.
					</seg>
					<seg id="b.1CO.9.16" type="verse">
						Ngokuba noma ngishumayela ivangeli, anginaludumo ngalokho, ngokuba ngimelwe ukwenze njalo; ngokuba maye kimina uma ngingalishumayeli ivangeli!
					</seg>
					<seg id="b.1CO.9.17" type="verse">
						Ngokuba uma ngikwenza lokho ngokuzithandela kwami, nginomvuzo; kepha uma kungengakho ukuzithandela kwami, khona-ke kungumsebenzi engiwuphathisiweyo.
					</seg>
					<seg id="b.1CO.9.18" type="verse">
						Pho, uyini umvuzo wami na? Uyilokhu ukuba nxa ngishumayela ivangeli, ngikwenze ukuba ivangeli lingabizi lutho, ukuze ngingasebenzisi ilungelo lami enginalo evangelini.
					</seg>
					<seg id="b.1CO.9.19" type="verse">
						Ngokuba noma ngikhululekile kubo bonke, ngazenza isigqila sabo bonke, ukuze ngizuze abaningi.
					</seg>
					<seg id="b.1CO.9.20" type="verse">
						KubaJuda ngaba njengomJuda, ukuze ngizuze abaJuda; kwabaphansi komthetho ngaba njengophansi komthetho, noma ngingephansi komthetho mina, ukuze ngizuze abaphansi komthetho;
					</seg>
					<seg id="b.1CO.9.21" type="verse">
						kwabangenamthetho ngaba njengongenamthetho, ngingesiye ongenamthetho kuNkulunkulu kepha ngiphansi komthetho kaKristu, ukuze ngizuze abangenamthetho;
					</seg>
					<seg id="b.1CO.9.22" type="verse">
						kwababuthakathaka ngaba buthakathaka, ukuze ngizuze ababuthakathaka; sengaba yikho konke kubo bonke, ukuze ngakho konke ngisindise abanye.
					</seg>
					<seg id="b.1CO.9.23" type="verse">
						Ngikwenza konke ngenxa yevangeli, ukuze nami ngibe ngumhlanganyeli kulona.
					</seg>
					<seg id="b.1CO.9.24" type="verse">
						Anazi yini ukuthi abagijima ngokuncintisana bagijima bonke, kepha munye owamukela umklomelo? Gijimani kanjalo, ukuze niwuthole.
					</seg>
					<seg id="b.1CO.9.25" type="verse">
						Bonke abancintisanayo bayazithiba ezintweni zonke; labo benza ukuze bathole umqhele ophelayo, kepha thina ukuze sithole ongapheliyo.
					</seg>
					<seg id="b.1CO.9.26" type="verse">
						Ngakho-ke mina ngiyagijima kungengokungathi kangiqondi; ngiyagadla kungengokungathi ngishaya umoya.
					</seg>
					<seg id="b.1CO.9.27" type="verse">
						Kodwa ngiyawutuba umzimba wami, ngiwenza isigqila, ukuba mina engishumayeza abanye ngingaliwa mina uqobo.
					</seg>
				</div>
				<div id="b.1CO.10" type="chapter">
					<seg id="b.1CO.10.1" type="verse">
						Ngokuba angithandi, bazalwane, ukuba ningazi ukuthi okhokho bethu bonke babephansi kwefu, bonke badabula ulwandle;
					</seg>
					<seg id="b.1CO.10.2" type="verse">
						bonke baphapathizwa kuMose efwini naselwandle;
					</seg>
					<seg id="b.1CO.10.3" type="verse">
						bonke badla kudla kunye komoya;
					</seg>
					<seg id="b.1CO.10.4" type="verse">
						bonke baphuza kuphuza kunye komoya; ngokuba baphuza edwaleni lomoya elabalandelayo. Idwala lelo lalinguKristu.
					</seg>
					<seg id="b.1CO.10.5" type="verse">
						Kepha iningi labo uNkulunkulu wayengathokozi ngabo; ngokuba bashaywa phansi ehlane.
					</seg>
					<seg id="b.1CO.10.6" type="verse">
						Kepha lokho kwaba yizibonelo kithi, size singafisi okubi, njengalokho bona babekufisa.
					</seg>
					<seg id="b.1CO.10.7" type="verse">
						Futhi ningabi ngabakhonza izithombe njengabanye kubo, njengokulotshiweyo ukuthi: “Abantu bahlala phansi ukuba badle, baphuze, basukuma ukuba badlale.”
					</seg>
					<seg id="b.1CO.10.8" type="verse">
						Futhi asingenzi ubufebe njengokuba abanye kubo benza ubufebe, bafa ngalusuku lunye abayizinkulungwane ezingamashumi amabili nantathu.
					</seg>
					<seg id="b.1CO.10.9" type="verse">
						Futhi asingayilingi iNkosi njengabanye kubo bayilinga, babhujiswa yizinyoka.
					</seg>
					<seg id="b.1CO.10.10" type="verse">
						Futhi ningakhononi njengabanye kubo bakhonona, babhujiswa ngumbulali.
					</seg>
					<seg id="b.1CO.10.11" type="verse">
						Kepha lezo zinto zabehlela bona kube yisibonelo; kulotshelwe ukusiyala thina, osekufikile kithi ukugcina kwezikhathi.
					</seg>
					<seg id="b.1CO.10.12" type="verse">
						Ngakho-ke osuka ethi umi, akaqaphele ukuba angawi.
					</seg>
					<seg id="b.1CO.10.13" type="verse">
						Anifikelwanga ukulingwa okungenjengokwabantu; kepha uNkulunkulu uthembekile, ongayikuvuma ukuba nilingwe ngokungaphezu kwamandla enu, kepha oyakuthi kanye nokulingwa anenzele indlela yokuphepha, nize nibe namandla okukuthwala.
					</seg>
					<seg id="b.1CO.10.14" type="verse">
						Ngalokho-ke, bathandwa bami, kubalekeleni ukukhonza izithombe.
					</seg>
					<seg id="b.1CO.10.15" type="verse">
						Ngikhuluma njengakwabahlakaniphileyo; qondani engikushoyo.
					</seg>
					<seg id="b.1CO.10.16" type="verse">
						Isitsha sesibusiso esisibusisayo asiyiyo inhlanganyelo yegazi likaKristu na? Isinkwa esisihlephulayo asiyiyo inhlanganyelo yomzimba kaKristu na?
					</seg>
					<seg id="b.1CO.10.17" type="verse">
						Ngokuba isinkwa sisinye, thina esibaningi singumzimba munye, lokhu thina sonke sihlanganyela leso sinkwa sinye.
					</seg>
					<seg id="b.1CO.10.18" type="verse">
						Bhekani u-Israyeli ngokwenyama. Abadla imihlatshelo abasibo abahlanganyela ne-altare na?
					</seg>
					<seg id="b.1CO.10.19" type="verse">
						Ngakho ngithini pho? Ngithi okuhlatshelwe isithombe kuyinto na? nokuthi isithombe siyinto na?
					</seg>
					<seg id="b.1CO.10.20" type="verse">
						Kodwa ngithi: Lokho okuhlatshwa ngabezizwe bakuhlabela amademoni, kabakuhlabeli uNkulunkulu. Kepha angithandi ukuba nibe nenhlanganyelo namademoni.
					</seg>
					<seg id="b.1CO.10.21" type="verse">
						Ningesiphuze isitsha seNkosi kanye nesitsha samademoni; ningelihlanganyele itafula leNkosi kanye netafula lamademoni.
					</seg>
					<seg id="b.1CO.10.22" type="verse">
						Kumbe siyayivusela iNkosi ulaka na? Kanti sinamandla kunayo na?
					</seg>
					<seg id="b.1CO.10.23" type="verse">
						Kuvunyelwe konke, kodwa akusizi konke; kuvunyelwe konke, kodwa akwakhi konke.
					</seg>
					<seg id="b.1CO.10.24" type="verse">
						Akungabikho ozifunela okwakhe, kodwa akube yilowo nalowo afunele omunye.
					</seg>
					<seg id="b.1CO.10.25" type="verse">
						Konke okuthengiswa esilaheni kudleni, ningahloli lutho ngenxa kanembeza,
					</seg>
					<seg id="b.1CO.10.26" type="verse">
						ngokuba umhlaba ungoweNkosi, nakho konke okukuwo.
					</seg>
					<seg id="b.1CO.10.27" type="verse">
						Uma omunye kwabangakholwayo enimema, nithanda ukuya, kudleni konke okubekwa phambi kwenu, ningabuzi lutho ngenxa kanembeza.
					</seg>
					<seg id="b.1CO.10.28" type="verse">
						Kepha uma umuntu ethi kini: “Lokhu kuhlatshelwe izithombe,” ningakudli ngenxa yalowo okushiloyo nangenxa kanembeza,
					</seg>
					<seg id="b.1CO.10.29" type="verse">
						kangisho owakho unembeza, ngisho owalowo omunye. Ngokuba yini ukuba inkululeko yami yahlulwe ngunembeza womunye na?
					</seg>
					<seg id="b.1CO.10.30" type="verse">
						Uma ngidla ngokubonga, ngihlanjalazelwani ngalokho engikubongayo na?
					</seg>
					<seg id="b.1CO.10.31" type="verse">
						Ngakho-ke noma nidla, noma niphuza, noma nenzani, konke kwenzeleni udumo lukaNkulunkulu.
					</seg>
					<seg id="b.1CO.10.32" type="verse">
						Ningakhubekisi nabaJuda, namaGreki, nabandla likaNkulunkulu,
					</seg>
					<seg id="b.1CO.10.33" type="verse">
						njengokuba nami ngithokozisa bonke ngakho konke, ngingafuni okungisiza mina kodwa okusiza abaningi, ukuze basindiswe.
					</seg>
				</div>
				<div id="b.1CO.11" type="chapter">
					<seg id="b.1CO.11.1" type="verse">
						Yibani ngabalingisi bami, njengokuba nami ngilingisa uKristu.
					</seg>
					<seg id="b.1CO.11.2" type="verse">
						Ngiyanibonga ngokuba ningikhumbula ezintweni zonke, nibambelela ezifundisweni, njengokuba nganinika zona.
					</seg>
					<seg id="b.1CO.11.3" type="verse">
						Kepha-ke ngithanda ukuba nazi ukuthi inhloko yawo onke amadoda inguKristu, nenhloko yowesifazane iyindoda, nenhloko kaKristu inguNkulunkulu.
					</seg>
					<seg id="b.1CO.11.4" type="verse">
						Yileyo naleyo ndoda esuke ikhuleka noma iprofetha, ikhanda layo limboziwe, ihlazisa ikhanda layo.
					</seg>
					<seg id="b.1CO.11.5" type="verse">
						Kepha yilowo nalowo owesifazane osuke ekhuleka nokuba eprofetha, ikhanda lakhe lingagutshuzelwe, uhlazisa ikhanda lakhe, ngokuba lokho kukunye nokuthi uphucile.
					</seg>
					<seg id="b.1CO.11.6" type="verse">
						Ngokuba uma owesifazane engagubuzele, akagundwe. Uma kuyihlazo kowesifazane ukuba agundwe noma aphuce, akagubuzele.
					</seg>
					<seg id="b.1CO.11.7" type="verse">
						Ngokuba nempela indoda ayifanele ukumboza ikhanda, lokhu ingumfanekiso nodumo lukaNkulunkulu; kepha owesifazane uludumo lwendoda.
					</seg>
					<seg id="b.1CO.11.8" type="verse">
						Ngokuba indoda ayivelanga kowesifazane, kodwa ngowesifazane owavela endodeni.
					</seg>
					<seg id="b.1CO.11.9" type="verse">
						Ngokuba indoda ayidalelwanga owesifazane, kodwa owesifazane wadalelwa indoda.
					</seg>
					<seg id="b.1CO.11.10" type="verse">
						Ngalokho-ke owesifazane ufanele ukuba abe nophawu lwesithunzi ekhanda ngenxa yezingelosi.
					</seg>
					<seg id="b.1CO.11.11" type="verse">
						Nokho eNkosini owesifazane kalutho ngaphandle kwendoda, nendoda ayilutho ngaphandle kowesifazane,
					</seg>
					<seg id="b.1CO.11.12" type="verse">
						ngokuba njengalokhu owesifazane evela endodeni, kanjalo nendoda ivela ngowesifazane; kepha konke kuvela kuNkulunkulu.
					</seg>
					<seg id="b.1CO.11.13" type="verse">
						Ziboneleni nina ngokwenu; kufanele yini ukuba owesifazane akhuleke kuNkulunkulu engagubuzele na?
					</seg>
					<seg id="b.1CO.11.14" type="verse">
						Imvelo uqobo lwayo ayinifundisi yini ukuthi uma indoda inezinwele ezinde, kuyihlazo kuyo,
					</seg>
					<seg id="b.1CO.11.15" type="verse">
						nokuthi uma owesifazane enezinwele ezinde, kuludumo kuye na? Ngokuba uphiwe izinwele zibe yisimbozo.
					</seg>
					<seg id="b.1CO.11.16" type="verse">
						Kepha uma umuntu efuna ukuphika inkani, asinawo umkhuba onjalo thina, namabandla kaNkulunkulu kawanawo.
					</seg>
					<seg id="b.1CO.11.17" type="verse">
						Kepha nxa ngiyala ngalokho, anginibongi ukuthi nibuthana kungekukho okuhle kepha kukho okubi.
					</seg>
					<seg id="b.1CO.11.18" type="verse">
						Ngokuba okokuqala, nxa nibuthana ebandleni, ngizwa ukuthi kukhona ukwahlukana phakathi kwenu; nganxanye ngiyakholwa yikho.
					</seg>
					<seg id="b.1CO.11.19" type="verse">
						Ngokuba kumelwe kube khona amaqembu phakathi kwenu ukuba abaqinisileyo phakathi kwenu babonakale.
					</seg>
					<seg id="b.1CO.11.20" type="verse">
						Ngakho-ke nxa nibuthana ndawonye, akusikho ukudla isidlo seNkosi lokho;
					</seg>
					<seg id="b.1CO.11.21" type="verse">
						ngokuba ekudleni kwenu yilowo nalowo uthatha okwakhe ukudla ngaphambili, omunye alambe, omunye adakwe.
					</seg>
					<seg id="b.1CO.11.22" type="verse">
						Kanti aninazindlu yini zokudlela nokuphuzela na? Kumbe niyalidelela yini ibandla likaNkulunkulu, nijabhise abangenanto na? Ngizakuthini kini na? Nginibonge na? Anginibongi ngalokho.
					</seg>
					<seg id="b.1CO.11.23" type="verse">
						Ngokuba mina ngakwamukela eNkosini lokho, nenganinika khona, ukuthi: INkosi uJesu, ngalobo busuku akhashelwa ngabo wathabatha isinkwa,
					</seg>
					<seg id="b.1CO.11.24" type="verse">
						wabonga, wasihlephula, wathi: “Lokhu kungumzimba wami ohleshulelwe nina; lokhu kwenzeni ukuba ningikhumbule.”
					</seg>
					<seg id="b.1CO.11.25" type="verse">
						Kanjalo wathabatha nesitsha emva kokudla kwakusihlwa, wathi: “Lesi sitsha siyisivumelwano esisha egazini lami; lokhu kwenzeni ngezikhathi zonke enisiphuza ngazo ukuba ningikhumbule.”
					</seg>
					<seg id="b.1CO.11.26" type="verse">
						Ngokuba njalo, nxa nidla lesi sinkwa niphuza lesi sitsha, nimemezela ukufa kweNkosi ize ifike.
					</seg>
					<seg id="b.1CO.11.27" type="verse">
						Ngakho-ke lowo odla lesi sinkwa, aphuze lesi sitsha seNkosi ngokungafanele, unecala lomzimba negazi leNkosi.
					</seg>
					<seg id="b.1CO.11.28" type="verse">
						Kodwa umuntu akazihlolisise, khona-ke akadle lesi sinkwa, aphuze lesi sitsha.
					</seg>
					<seg id="b.1CO.11.29" type="verse">
						Ngokuba odlayo aphuze uzidlela aziphuzele icala, uma engawahlukanisi umzimba weNkosi.
					</seg>
					<seg id="b.1CO.11.30" type="verse">
						Ngenxa yalokho baningi phakathi kwenu ababuthakathaka nabagulayo, nabaningana balele.
					</seg>
					<seg id="b.1CO.11.31" type="verse">
						Kepha uma besizahlulela thina, besingayikwahlulelwa.
					</seg>
					<seg id="b.1CO.11.32" type="verse">
						Kepha nxa sahlulelwa, siyalaywa yiNkosi, ukuze singalahlwa kanye nezwe.
					</seg>
					<seg id="b.1CO.11.33" type="verse">
						Ngakho-ke, bazalwane bami, nxa nibuthana ukuba nidle, anolindana.
					</seg>
					<seg id="b.1CO.11.34" type="verse">
						Uma omunye elambile, akadle ekhaya ukuba ningabuthaneli ukulahlwa. Kepha okuseleyo ngokulungisa mhla ngifikayo.
					</seg>
				</div>
				<div id="b.1CO.12" type="chapter">
					<seg id="b.1CO.12.1" type="verse">
						Kepha maqondana neziphiwo zokomoya angithandi, bazalwane, ukuba ningabi nakwazi.
					</seg>
					<seg id="b.1CO.12.2" type="verse">
						Niyazi ukuthi nisengabezizwe naholekela kuzo izithombe eziyizimungulu, nakuba naholwa kanjalo.
					</seg>
					<seg id="b.1CO.12.3" type="verse">
						Ngakho ngiyanazisa ukuthi: Akukho muntu okhuluma ngoMoya kaNkulunkulu ongathi: “Kathukwe uJesu;” futhi akukho muntu ongathi: “UJesu uyiNkosi,” kuphela ngaye uMoya oNgcwele.
					</seg>
					<seg id="b.1CO.12.4" type="verse">
						Kepha kukhona iziphiwo zomusa ezahlukeneyo, kepha nguye lowo Moya.
					</seg>
					<seg id="b.1CO.12.5" type="verse">
						Kukhona izinkonzo ezahlukeneyo, kepha yiyo leyo Nkosi.
					</seg>
					<seg id="b.1CO.12.6" type="verse">
						Kukhona imisebenzi yamandla eyahlukeneyo, kepha nguye lowo Nkulunkulu osebenza konke kubo bonke.
					</seg>
					<seg id="b.1CO.12.7" type="verse">
						Kepha yilowo nalowo uphiwa okubonakalisa uMoya kube ngokokusiza.
					</seg>
					<seg id="b.1CO.12.8" type="verse">
						Ngokuba omunye uphiwa ngoMoya izwi lokuhlakanipha, kepha omunye izwi lokwazi ngaye lowo Moya,
					</seg>
					<seg id="b.1CO.12.9" type="verse">
						omunye ukukholwa kuye lowo Moya, omunye iziphiwo zokuphulukisa kuye uMoya munye,
					</seg>
					<seg id="b.1CO.12.10" type="verse">
						omunye ukwenza imisebenzi yamandla, omunye ukuprofetha, omunye ukwahlukanisa omoya, omunye ukukhuluma izilimi ngezilimi, omunye ukuhumusha izilimi.
					</seg>
					<seg id="b.1CO.12.11" type="verse">
						Kepha konke lokho kusetshenzwa nguyena lowo Moya munye, ebabela yilowo nalowo ngokwakhe njengokuthanda kwakhe.
					</seg>
					<seg id="b.1CO.12.12" type="verse">
						Ngokuba njengomzimba umunye, kepha unezitho eziningi, nezitho zonke zomzimba, nokuba ziziningi, zingumzimba munye, unjalo-ke noKristu.
					</seg>
					<seg id="b.1CO.12.13" type="verse">
						Ngokuba ngaMoya munye thina sonke sabhapathizwa sibe mzimba munye, noma singabaJuda noma singamaGreki, noma siyizigqila noma singabakhululekileyo; thina sonke saphuziswa Moya munye.
					</seg>
					<seg id="b.1CO.12.14" type="verse">
						Ngokuba umzimba awusiso isitho sinye kodwa eziningi.
					</seg>
					<seg id="b.1CO.12.15" type="verse">
						Uma unyawo luthi: “Lokhu ngingesiso isandla, angisikho okomzimba,” nokho luyikho okomzimba.
					</seg>
					<seg id="b.1CO.12.16" type="verse">
						Noma indlebe ithi: “Lokhu ngingesilo iso, angisikho okomzimba,” nokho iyikho okomzimba.
					</seg>
					<seg id="b.1CO.12.17" type="verse">
						Uma umzimba wonke ubuyiso, ukuzwa ngabe kuphi na? Uma wonke ubungukuzwa, ukunuka ngabe kuphi na?
					</seg>
					<seg id="b.1CO.12.18" type="verse">
						Kepha kalokhu uNkulunkulu umisile izitho zonke, yileso naleso emzimbeni ngokuthanda kwakhe.
					</seg>
					<seg id="b.1CO.12.19" type="verse">
						Uma kambe zonke ziyisitho sinye, umzimba ngabe uphi na?
					</seg>
					<seg id="b.1CO.12.20" type="verse">
						Kepha kalokhu izitho ziningi, kodwa umzimba munye.
					</seg>
					<seg id="b.1CO.12.21" type="verse">
						Iso alinakusho esandleni ukuthi: “Angikudingi;” nekhanda futhi alinakusho ezinyaweni ukuthi: “Anginidingi.”
					</seg>
					<seg id="b.1CO.12.22" type="verse">
						Kanti ngempela lezo zitho zomzimba ezingathi zibuthakathaka kunezinye ziyadingeka;
					</seg>
					<seg id="b.1CO.12.23" type="verse">
						nalezo zitho zomzimba ezingathi zidelelekile kunezinye, yizona esizazisa kakhulu; nalezo esinamahloni ngazo zihlonipheka kakhulu.
					</seg>
					<seg id="b.1CO.12.24" type="verse">
						Kanti lezo ezinesimo esihle azikudingi lokho. Kepha uNkulunkulu wawuhlanganisa umzimba, enika esidelelekileyo udumo olukhulu kakhulu,
					</seg>
					<seg id="b.1CO.12.25" type="verse">
						ukuze kungabikho ukwahlukana emzimbeni, kepha izitho zonke zinakekelane ngokufanayo.
					</seg>
					<seg id="b.1CO.12.26" type="verse">
						Uma kuhlupheka isitho sinye, kuhlupheka izitho zonke kanye naso; uma kudunyiswa isitho sinye, kujabula izitho zonke kanye naso.
					</seg>
					<seg id="b.1CO.12.27" type="verse">
						Kepha nina ningumzimba kaKristu nezitho ngabanye.
					</seg>
					<seg id="b.1CO.12.28" type="verse">
						UNkulunkulu umisile abathile ebandleni, kuqala abaphostoli, okwesibili abaprofethi, okwesithathu abafundisi, bese kuba yimisebenzi yamandla, bese kuba yiziphiwo zomusa zokuphulukisa, nokusiza, nokubusa, nezilimi ngezilimi.
					</seg>
					<seg id="b.1CO.12.29" type="verse">
						Bonke bangabaphostoli na? Bonke bangabaprofethi na? Bonke bangabafundisi na? Bonke bangabenza imisebenzi yamandla na?
					</seg>
					<seg id="b.1CO.12.30" type="verse">
						Bonke baneziphiwo zomusa zokuphulukisa na? Bonke bakhuluma ngezilimi na? Bonke bayahumusha na?
					</seg>
					<seg id="b.1CO.12.31" type="verse">
						Kepha zondelelani iziphiwo ezinkulu. Kanti senginikhombisa indlela eyona iyinhle kakhulu.
					</seg>
				</div>
				<div id="b.1CO.13" type="chapter">
					<seg id="b.1CO.13.1" type="verse">
						Noma ngikhuluma ngezilimi zabantu nezezingelosi, kepha ngingenalo uthando, ngiyithusi elikhencezayo nensimbi encencethayo.
					</seg>
					<seg id="b.1CO.13.2" type="verse">
						Noma nginokuprofetha, ngiqonda izimfihlakalo zonke nokwazi konke, noma nginokukholwa konke ngangokuba ngingagudluza izintaba, kepha ngingenalo uthando, angiyinto yalutho.
					</seg>
					<seg id="b.1CO.13.3" type="verse">
						Noma ngabela abampofu konke enginakho, noma nginikela umzimba wami ukuba ushiswe, kepha ngingenalo uthando, akungisizi ngalutho.
					</seg>
					<seg id="b.1CO.13.4" type="verse">
						Uthando luyabekezela, uthando lumnene, alunamhawu, uthando aluzigabisi, aluzikhukhumezi;
					</seg>
					<seg id="b.1CO.13.5" type="verse">
						aluziphathi ngokungafanele, aluzifuneli okwalo, alucunuki, alunagqubu;
					</seg>
					<seg id="b.1CO.13.6" type="verse">
						aluthokozi ngokungalungile, kepha luthokozela iqiniso;
					</seg>
					<seg id="b.1CO.13.7" type="verse">
						lubekezelela izinto zonke, lukholwa yizinto zonke, luthemba izinto zonke, lukhuthazelela izinto zonke.
					</seg>
					<seg id="b.1CO.13.8" type="verse">
						Uthando alusoze lwaphela; kepha nokuba kukhona ukuprofetha, kuyakukhawuka; nokuba kuyizilimi, ziyakunqamuka; nokuba kungukwazi, kuyakukhawuka.
					</seg>
					<seg id="b.1CO.13.9" type="verse">
						Ngokuba sazi inxenye, siprofetha inxenye.
					</seg>
					<seg id="b.1CO.13.10" type="verse">
						Kepha nxa sekufikile okupheleleyo, lokho okuyinxenye kuyakukhawuka.
					</seg>
					<seg id="b.1CO.13.11" type="verse">
						Lapho ngisengumntwana, ngakhulumisa okomntwana, ngaqondisa okomntwana, ngazindlisa okomntwana; kuthe sengiyindoda, ngayeka okobuntwana.
					</seg>
					<seg id="b.1CO.13.12" type="verse">
						Ngokuba manje sibona esibukweni kalufifi; kepha lapho sobukana ubuso nobuso; manje ngazi inxenye, kepha lapho, ngiyakwazi ngokuphelele, njengokuba kade ngaziwa ngokuphelele.
					</seg>
					<seg id="b.1CO.13.13" type="verse">
						Manje-ke kumi ukukholwa, nokwethemba, nothando, lokho kokuthathu; kepha okukhulu kulokho luthando.
					</seg>
				</div>
				<div id="b.1CO.14" type="chapter">
					<seg id="b.1CO.14.1" type="verse">
						Jongani uthando, futhi nizondelele iziphiwo zomoya, ikakhulu ukuba niprofethe.
					</seg>
					<seg id="b.1CO.14.2" type="verse">
						Ngokuba okhuluma ngezilimi kakhulumi kubantu, kepha ukhuluma kuNkulunkulu; ngokuba kakho ozwayo, ukhuluma izimfihlakalo ngomoya.
					</seg>
					<seg id="b.1CO.14.3" type="verse">
						Kepha oprofethayo ukhuluma kubantu kube ngukwakha, nokududuza, nokuqunga isibindi.
					</seg>
					<seg id="b.1CO.14.4" type="verse">
						Okhuluma ngezilimi uyazakha yena, kepha oprofethayo wakha ibandla.
					</seg>
					<seg id="b.1CO.14.5" type="verse">
						Nokho bengithanda ukuba nikhulume ngezilimi nonke, kepha kakhulu ukuba niprofethe; mkhulu kodwa oprofethayo kunokhuluma ngezilimi, uma engahumushi, ukuze ibandla lakheke.
					</seg>
					<seg id="b.1CO.14.6" type="verse">
						Manje-ke, bazalwane, uma ngiza kini ngikhuluma ngezilimi, ngiyakunisiza ngani, uma ngingakhulumi kini noma ngokwambula, noma ngokwazi, noma ngokuprofetha, noma ngokufundisa na?
					</seg>
					<seg id="b.1CO.14.7" type="verse">
						Nezinto ezingenamphefumulo ezikhalayo, noma igenkle noma ihabhu, uma zingakhali ngokwahlukeneyo, kuzakwaziwa kanjani okubethwa ngegenkle nangehabhu na?
					</seg>
					<seg id="b.1CO.14.8" type="verse">
						Ngokuba uma icilongo likhala ngezwi elingaqondakaliyo, ngubani oyakuzilungiselela ukulwa na?
					</seg>
					<seg id="b.1CO.14.9" type="verse">
						Kanjalo nani, uma ningakhiphi izwi elichachileyo ngolimi, kuzakwaziwa kanjani okukhulunywayo na? Ngokuba niyakube nikhuluma emoyeni.
					</seg>
					<seg id="b.1CO.14.10" type="verse">
						Kukhona izinhlobo noma zingahle zibe zingaki zokukhuluma ezweni, kepha alukho olungasho okuthile.
					</seg>
					<seg id="b.1CO.14.11" type="verse">
						Ngakho-ke uma ngingakwazi okuqondiwe ngokukhulunywayo ngiyakuba ngowezizwe nje kokhulumayo, nokhulumayo abe ngowezizwe kimi.
					</seg>
					<seg id="b.1CO.14.12" type="verse">
						Ngokunjalo nani, lokhu nishisekele iziphiwo zomoya, funani ukuba nibe nazo kakhulu, ukuze kwakheke ibandla.
					</seg>
					<seg id="b.1CO.14.13" type="verse">
						Ngakho-ke okhulumayo ngezilimi akhulekele ukuba akuhumushe.
					</seg>
					<seg id="b.1CO.14.14" type="verse">
						Ngokuba uma ngikhuleka ngezilimi, kukhuleka umoya wami, kepha ingqondo yami ayinasithelo.
					</seg>
					<seg id="b.1CO.14.15" type="verse">
						Kunjani pho? Ngizakukhuleka ngomoya, ngikhuleke nangengqondo futhi; ngizakuhuba ngomoya, ngihube nangengqondo futhi.
					</seg>
					<seg id="b.1CO.14.16" type="verse">
						Uma kungenjalo, nxa ubonga ngomoya, lowo osesikhundleni sabangafundile angasho kanjani ukuthi Amen ekubongeni kwakho na, lokhu engakwazi okushoyo?
					</seg>
					<seg id="b.1CO.14.17" type="verse">
						Ngokuba nempela ubonga kahle wena, kepha lowo omunye akakhiwa.
					</seg>
					<seg id="b.1CO.14.18" type="verse">
						Ngibonga uNkulunkulu ngokuba ngikhuluma ngezilimi kakhulu kunani nonke;
					</seg>
					<seg id="b.1CO.14.19" type="verse">
						kodwa ebandleni ngingathanda ukukhuluma amazwi ayisihlanu ngengqondo yami, ukuze ngifundise abanye, kunamazwi ayizinkulungwane eziyishumi ngezilimi.
					</seg>
					<seg id="b.1CO.14.20" type="verse">
						Bazalwane, ningabi ngabantwana ngengqondo, kanti ebubini nibe yizingane, kepha engqondweni nibe ngabakhulileyo.
					</seg>
					<seg id="b.1CO.14.21" type="verse">
						Emthethweni kulotshiwe ukuthi: “Ngabantu bezinye izilimi, nangezindebe zabezinye izizwe ngiyakukhuluma kulesi sizwe; kepha noma kunjalo abayikungizwa,” kusho iNkosi.
					</seg>
					<seg id="b.1CO.14.22" type="verse">
						Njalo-ke izilimi ziyisibonakaliso kwabangakholwayo, kungesikho kwabakholwayo; kepha ukuprofetha kuyisibonakaliso kwabakholwayo, kungesikho kwabangakholwayo.
					</seg>
					<seg id="b.1CO.14.23" type="verse">
						Ngakho-ke uma ibandla lonke libuthene ndawonye, bonke bakhulume ngezilimi, bese kungena abangafundile noma abangakholwayo, abazukuthi niyahlanya na?
					</seg>
					<seg id="b.1CO.14.24" type="verse">
						Kepha uma bonke beprofetha, kungene ongakholwayo noma ongafundile, uzakuhlatshwa yibo bonke, ahlulelwe yibo bonke;
					</seg>
					<seg id="b.1CO.14.25" type="verse">
						okufihliweyo kwenhliziyo yakhe kuyadalulwa; njalo uyakuwa ngobuso, akhuleke kuNkulunkulu, aqinise athi: “Impela uNkulunkulu ukhona phakathi kwenu.”
					</seg>
					<seg id="b.1CO.14.26" type="verse">
						Kunjani, pho, bazalwane? Uma nibuthana, yilowo nalowo uba nehubo, noma isifundiso, noma ukwambula, noma izilimi, noma ukuhumusha. Konke akwenzelwe ukwakhiwa kwebandla.
					</seg>
					<seg id="b.1CO.14.27" type="verse">
						Uma-ke umuntu ekhuluma ngezilimi, akube ngababili, bangadluli kwabathathu, badedelane, omunye ahumushe;
					</seg>
					<seg id="b.1CO.14.28" type="verse">
						kepha uma kungekho ohumushayo, kathule ebandleni, azikhulumele yena yedwa nakuNkulunkulu.
					</seg>
					<seg id="b.1CO.14.29" type="verse">
						Abaprofethi-ke, kukhulume ababili noma babe bathathu, abanye bakuhlole.
					</seg>
					<seg id="b.1CO.14.30" type="verse">
						Kepha uma kwambulwa utho komunye ohlezi khona, kathule owokuqala.
					</seg>
					<seg id="b.1CO.14.31" type="verse">
						Ngokuba ningaprofetha nonke abanye ngabanye, ukuze bafunde bonke, balulekwe bonke;
					</seg>
					<seg id="b.1CO.14.32" type="verse">
						imimoya yabaprofethi ithobela abaprofethi;
					</seg>
					<seg id="b.1CO.14.33" type="verse">
						ngokuba uNkulunkulu kasiye owesiyaluyalu kepha ngowokuthula. Njengokuba kunjalo emabandleni onke abangcwele,
					</seg>
					<seg id="b.1CO.14.34" type="verse">
						abesifazane mabathule emabandleni; ngokuba kabavunyelwe ukuba bakhulume, kepha mabazithobe, njengokuba usho njalo nomthetho.
					</seg>
					<seg id="b.1CO.14.35" type="verse">
						Uma-ke bethanda ukufunda utho, mababuze emadodeni abo emakhaya; ngokuba kuyihlazo ukuba owesifazane akhulume ebandleni.
					</seg>
					<seg id="b.1CO.14.36" type="verse">
						Konje izwi likaNkulunkulu laphuma kinina na? Nokuba lafika kinina nodwa na?
					</seg>
					<seg id="b.1CO.14.37" type="verse">
						Uma umuntu ethi ungumprofethi, noma ethi ungowomoya, makaqonde ukuthi lokhu enginilobela khona kungumyalo weNkosi.
					</seg>
					<seg id="b.1CO.14.38" type="verse">
						Kepha uma umuntu engazi, makahlale engazi.
					</seg>
					<seg id="b.1CO.14.39" type="verse">
						Ngakho-ke, bazalwane bami, zondelelani ukuprofetha, ningakuvimbeli ukukhuluma ngezilimi.
					</seg>
					<seg id="b.1CO.14.40" type="verse">
						Kepha konke makwenziwe ngemfanelo nangenhlelo.
					</seg>
				</div>
				<div id="b.1CO.15" type="chapter">
					<seg id="b.1CO.15.1" type="verse">
						Kepha, bazalwane, ngiyanikhumbuza ivangeli enganishumayeza lona nenalamukelayo nenimi kulo,
					</seg>
					<seg id="b.1CO.15.2" type="verse">
						nenisindiswa ngalo, nxa nibambelela ezwini enganishumayeza lona, uma kambe ukukholwa kwenu kungabanga yize.
					</seg>
					<seg id="b.1CO.15.3" type="verse">
						Ngokuba okokuqala nganinika lokho engakwamukela nami ukuthi uKristu wafa ngenxa yezono zethu njengokwemibhalo,
					</seg>
					<seg id="b.1CO.15.4" type="verse">
						nokuthi wembelwa, nokuthi wavuswa kwabafileyo ngosuku lwesithathu njengokwemibhalo,
					</seg>
					<seg id="b.1CO.15.5" type="verse">
						nokuthi wabonwa nguKhefase; wayesebonwa ngabayishumi nambili;
					</seg>
					<seg id="b.1CO.15.6" type="verse">
						emva kwalokho wabonwa ngasikhathi sinye ngabazalwane abadlula amakhulu ayisihlanu, iningi labo lisekhona nakalokhu, kepha abanye sebelele;
					</seg>
					<seg id="b.1CO.15.7" type="verse">
						emva kwalokho wabonwa nguJakobe; ngasemuva wabonwa ngabaphostoli bonke;
					</seg>
					<seg id="b.1CO.15.8" type="verse">
						ekugcineni kwabo bonke wabonwa nayimina enginjengozelwe kungakabi yisikhathi.
					</seg>
					<seg id="b.1CO.15.9" type="verse">
						Ngokuba mina ngingomncinyane kubaphostoli, engingafanele ukuthiwa umphostoli, ngokuba ngazingela ibandla likaNkulunkulu.
					</seg>
					<seg id="b.1CO.15.10" type="verse">
						Kepha ngomusa kaNkulunkulu ngiyikho engiyikho, nomusa wakhe kimi awubanga yize, kodwa ngasebenza kakhulu kunabo bonke; kepha akusimina kodwa ngumusa kaNkulunkulu okimi.
					</seg>
					<seg id="b.1CO.15.11" type="verse">
						Ngakho-ke noma kuyimina noma kuyibona, sishumayela kanjalo, nakholwa kanjalo.
					</seg>
					<seg id="b.1CO.15.12" type="verse">
						Kepha-ke uma uKristu eshunyayelwa ukuthi uvusiwe kwabafileyo, basho kanjani abanye phakathi kwenu ukuthi akukho ukuvuka kwabafileyo na?
					</seg>
					<seg id="b.1CO.15.13" type="verse">
						Kepha uma kungekho ukuvuka kwabafileyo, akavuswanga naye uKristu.
					</seg>
					<seg id="b.1CO.15.14" type="verse">
						Kepha uma uKristu engavuswanga kwabafileyo, ukushumayela kwethu kuyize, nokukholwa kwenu kuyize.
					</seg>
					<seg id="b.1CO.15.15" type="verse">
						Yebo, sifunyanwa singofakazi bamanga ngoNkulunkulu, ngokuba safakaza ngoNkulunkulu ukuthi wamvusa uKristu, angamvusanga kambe, uma kanti abafileyo bengavuswa.
					</seg>
					<seg id="b.1CO.15.16" type="verse">
						Ngokuba uma abafileyo bengavuswa, akavuswanga naye uKristu.
					</seg>
					<seg id="b.1CO.15.17" type="verse">
						Kepha uma uKristu engavuswanga, ukukholwa kwenu akusizi lutho, nisesezonweni zenu.
					</seg>
					<seg id="b.1CO.15.18" type="verse">
						Khona-ke nalabo asebalala bekuKristu babhubhile.
					</seg>
					<seg id="b.1CO.15.19" type="verse">
						Uma singabathembela kuKristu kulokhu kuphila kuphela, singabokukhalelwa kunabantu bonke.
					</seg>
					<seg id="b.1CO.15.20" type="verse">
						Kepha kalokhu uKristu uvusiwe kwabafileyo, engulibo lwabaleleyo.
					</seg>
					<seg id="b.1CO.15.21" type="verse">
						Ngokuba lokhu ukufa kweza ngomuntu, ukuvuka kwabafileyo nakho kweza ngomuntu.
					</seg>
					<seg id="b.1CO.15.22" type="verse">
						Ngokuba njengalokhu ku-Adamu bonke bayafa, ngokunjalo futhi kuKristu bonke bayakuphiliswa.
					</seg>
					<seg id="b.1CO.15.23" type="verse">
						Kepha yilowo nalowo ngesigaba sakhe: uKristu kuqala, bese kuba ngabangabakaKristu ekufikeni kwakhe,
					</seg>
					<seg id="b.1CO.15.24" type="verse">
						andukuba kufike ukuphela, nxa enikela umbuso kuNkulunkulu uYise, lapho esechithile ukubusa konke, nobukhosi bonke, namandla.
					</seg>
					<seg id="b.1CO.15.25" type="verse">
						Ngokuba umelwe ukubusa, aze abeke izitha zonke phansi kwezinyawo zakhe.
					</seg>
					<seg id="b.1CO.15.26" type="verse">
						Isitha sokugcina esiyakuchithwa singukufa.
					</seg>
					<seg id="b.1CO.15.27" type="verse">
						Ngokuba izinto zonke uzithobisele phansi kwezinyawo zakhe. Kepha nxa ethi: “Izinto zonke zithotshisiwe,” kusobala ukuthi ungaphandle kwazo yena ozithobisele phansi kwakhe.
					</seg>
					<seg id="b.1CO.15.28" type="verse">
						Kodwa nxa izinto zonke sezithotshiselwe phansi kwakhe, lapho-ke nayo iNdodana iyakuzithoba phansi kwalowo owathobisa zonke izinto phansi kwayo, ukuze uNkulunkulu abe yikho konke kukho konke.
					</seg>
					<seg id="b.1CO.15.29" type="verse">
						Pho, bayakwenze njani ababhapathizelwa abafileyo na? Uma abafileyo bengavuki nempela, babhapathizelwani ngenxa yabo na?
					</seg>
					<seg id="b.1CO.15.30" type="verse">
						Futhi sizifakelani thina engozini imizuzu yonke na?
					</seg>
					<seg id="b.1CO.15.31" type="verse">
						Bazalwane, ngiyaqinisa ngokubongwa enginakho ngenxa yenu kuKristu Jesu iNkosi yethu, ngiyafa mihla yonke.
					</seg>
					<seg id="b.1CO.15.32" type="verse">
						Uma ngalwa nezilo e-Efesu ngokwabantu, nginanzuzoni? Uma abafileyo bengavuki, masidle, siphuze, ngokuba ngomuso sizakufa.
					</seg>
					<seg id="b.1CO.15.33" type="verse">
						Ningakhohliswa; ukujwayelana nababi konakalisa ukuziphatha okuhle.
					</seg>
					<seg id="b.1CO.15.34" type="verse">
						Phaphamani ngokufaneleyo, ningoni; ngokuba abanye kabamazi uNkulunkulu; ngisho lokhu ukuba nibe namahloni.
					</seg>
					<seg id="b.1CO.15.35" type="verse">
						Kepha omunye uyakuthi: “Abafileyo bavuswa kanjani na? Beza benamzimba muni na?”
					</seg>
					<seg id="b.1CO.15.36" type="verse">
						Wena ongaqondiyo, lokho okuhlwanyelayo wena akutholi ukuphila kungafanga;
					</seg>
					<seg id="b.1CO.15.37" type="verse">
						futhi lokho okuhlwanyelayo awuhlwanyeli umzimba ozakuba khona kepha uhlamvu oluze, noma kungaba ngolukakolweni, noma kungaba ngolokunye;
					</seg>
					<seg id="b.1CO.15.38" type="verse">
						kepha uNkulunkulu ulunika umzimba njengokuthanda kwakhe, yileyo naleyo mbewu owayo umzimba.
					</seg>
					<seg id="b.1CO.15.39" type="verse">
						Inyama yonke ayinhlobonye, kepha enye ngeyabantu, enye yinyama yezilwane, enye yinyama yezinyoni, enye ngeyezinhlanzi.
					</seg>
					<seg id="b.1CO.15.40" type="verse">
						Ikhona nemizimba yasezulwini nemizimba yasemhlabeni; kepha inkazimulo yeyasezulwini iyodwa, neyasemhlabeni iyodwa.
					</seg>
					<seg id="b.1CO.15.41" type="verse">
						Iyodwa inkazimulo yelanga, iyodwa inkazimulo yenyanga, iyodwa inkazimulo yezinkanyezi; yebo, enye inkanyezi yahlukile kwenye inkanyezi ngokukhazimula.
					</seg>
					<seg id="b.1CO.15.42" type="verse">
						Kunjalo nokuvuka kwabafileyo. Kuhlwanyelwa kunokubola, kuvuswa kungenakubola;
					</seg>
					<seg id="b.1CO.15.43" type="verse">
						kuhlwanyelwa kunokudelwa, kuvuswa kunenkazimulo; kuhlwanyelwa kunobuthakathaka, kuvuswa kunamandla.
					</seg>
					<seg id="b.1CO.15.44" type="verse">
						Kuhlwanyelwa kungumzimba wemvelo, kuvuswa kungumzimba womoya. Uma ukhona umzimba wemvelo, ukhona nowomoya.
					</seg>
					<seg id="b.1CO.15.45" type="verse">
						Kanjalo futhi kulotshiwe ukuthi umuntu wokuqala u-Adamu waba ngumphefumulo ophilayo; u-Adamu wokugcina waba ngumoya ophilisayo.
					</seg>
					<seg id="b.1CO.15.46" type="verse">
						Kepha okokuqala akusikho okomoya kodwa okwemvelo; bese kuba ngokomoya.
					</seg>
					<seg id="b.1CO.15.47" type="verse">
						Umuntu wokuqala wavela emhlabeni, engowenhlabathi; umuntu wesibili uvela ezulwini.
					</seg>
					<seg id="b.1CO.15.48" type="verse">
						Njengokuba enjalo owayengowenhlabathi, banjalo nalabo abangabenhlabathi; nanjengokuba enjalo ongowasezulwini, banjalo nabo abangabasezulwini.
					</seg>
					<seg id="b.1CO.15.49" type="verse">
						Futhi njengokuba besinesimo songowenhlabathi, siyakuba nesimo songowasezulwini futhi.
					</seg>
					<seg id="b.1CO.15.50" type="verse">
						Kepha ngisho lokhu, bazalwane, ukuthi inyama negazi akunakulidla ifa elingumbuso kaNkulunkulu; nokubola akulidli ifa elingukungaboli.
					</seg>
					<seg id="b.1CO.15.51" type="verse">
						Bhekani, ngiyanitshela imfihlakalo; asiyikulala sonke, kepha siyakuguqulwa sonke,
					</seg>
					<seg id="b.1CO.15.52" type="verse">
						ngesikhashanyana, ngokuphazima kweso, ngecilongo lokugcina; ngokuba icilongo liyakukhala, abafileyo bavuswe bengenakubola, thina siguqulwe.
					</seg>
					<seg id="b.1CO.15.53" type="verse">
						Ngokuba lokhu okubolayo kumelwe ukwembatha ukungaboli, nalokhu okufayo kumelwe ukwembatha ukungafi.
					</seg>
					<seg id="b.1CO.15.54" type="verse">
						Kepha nxa lokhu okubolayo sekwembethe ukungaboli, nalokhu okufayo sekwembethe ukungafi, kuzakugcwaliseka izwi elilotshiweyo lokuthi: “Ukufa kugingiwe kwaba ngukunqoba.”
					</seg>
					<seg id="b.1CO.15.55" type="verse">
						“Kufa, kuphi ukunqoba kwakho na? Kufa, luphi udosi lwakho na?”
					</seg>
					<seg id="b.1CO.15.56" type="verse">
						Udosi lokufa yisono; amandla esono ngumthetho.
					</seg>
					<seg id="b.1CO.15.57" type="verse">
						Kepha makabongwe uNkulunkulu osinika ukunqoba ngeNkosi yethu uJesu Kristu.
					</seg>
					<seg id="b.1CO.15.58" type="verse">
						Ngakho-ke, bazalwane bami abathandekayo, yibani ngabagxilile, abangaxegiyo, abavame njalo emsebenzini weNkosi, nazi ukuthi ukusebenza kwenu akusilo ize eNkosini.
					</seg>
				</div>
				<div id="b.1CO.16" type="chapter">
					<seg id="b.1CO.16.1" type="verse">
						Maqondana nomnikelo obuthelwa abangcwele, njengalokho ngayala amabandla aseGalathiya, yenzani kanjalo nani.
					</seg>
					<seg id="b.1CO.16.2" type="verse">
						Ngosuku lokuqala lweviki akube yilowo nalowo azibekelele eqongelela njengenhlanhla yakhe, ukuze kuthi nxa ngifika, kungabi yikhathi kwenziwa umnikelo.
					</seg>
					<seg id="b.1CO.16.3" type="verse">
						Ekufikeni kwami labo enibakhethayo ngizakubathuma, bephethe izincwadi, ukuba bayise izipho zenu zothando eJerusalema;
					</seg>
					<seg id="b.1CO.16.4" type="verse">
						uma kufanele ukuba nami ngihambe, bayakuhamba kanye nami.
					</seg>
					<seg id="b.1CO.16.5" type="verse">
						Kepha ngiyakuza kini, nxa sengidabulile iMakedoniya; ngokuba ngiyakudabula iMakedoniya;
					</seg>
					<seg id="b.1CO.16.6" type="verse">
						kepha ngingahle ngihlale isikhathi kini, noma ngidlulise nobusika, ukuze ningiqhube lapho ngisuka ngiya khona.
					</seg>
					<seg id="b.1CO.16.7" type="verse">
						Ngokuba angizukunibona manje nxa ngidlula; ngokuba ngithemba ukuhlala kini isikhathi, uma iNkosi ivuma.
					</seg>
					<seg id="b.1CO.16.8" type="verse">
						Kepha ngizakuhlala e-Efesu, kuze kufike iPhentekoste;
					</seg>
					<seg id="b.1CO.16.9" type="verse">
						ngokuba ngivulelwe umnyango omkhulu wethuba lokusebenza; nabamelene nami baningi.
					</seg>
					<seg id="b.1CO.16.10" type="verse">
						Kepha nxa kufika uThimothewu, anobheka ukuba ahlale kini engenalo uvalo, ngokuba usebenza umsebenzi weNkosi njengami;
					</seg>
					<seg id="b.1CO.16.11" type="verse">
						ngakho makungabikho omdelelayo. Nize nimphelekezele endleleni ngokuthula ukuba eze kimi, ngokuba ngimbhekile kanye nabazalwane.
					</seg>
					<seg id="b.1CO.16.12" type="verse">
						Maqondana nomzalwane u-Apholo, ngamncenga kakhulu ukuba eze kini kanye nabazalwane; kepha kwakungesiyo intando yakhe neze ukuba eze manje; kodwa uyakuza nxa enethuba.
					</seg>
					<seg id="b.1CO.16.13" type="verse">
						Lindani nigxile ekukholweni, nibe ngamadoda, nibe namandla.
					</seg>
					<seg id="b.1CO.16.14" type="verse">
						Konke enikwenzayo akwenziwe ngothando.
					</seg>
					<seg id="b.1CO.16.15" type="verse">
						Ngiyanincenga, bazalwane, niyayazi indlu kaStefana ukuthi ingulibo lwase-Akhaya nokuthi bazimisele ukukhonza abangcwele
					</seg>
					<seg id="b.1CO.16.16" type="verse">
						ukuba nibathobele abanjalo nabo bonke abasebenzisana nabo bekhandleka.
					</seg>
					<seg id="b.1CO.16.17" type="verse">
						Ngiyathokoza ngokufika kukaStefana noFortunatu no-Akhayiku, ngokuba bakufezile obekusilele ngakini.
					</seg>
					<seg id="b.1CO.16.18" type="verse">
						Ngokuba bawuhlumelele umoya wami nowenu; ngakho baziseni abanjalo.
					</seg>
					<seg id="b.1CO.16.19" type="verse">
						Amabandla ase-Asiya ayakhonza kini. O-Akwila noPriska bakhonza kakhulu kini eNkosini, kanye nebandla elisendlini yabo.
					</seg>
					<seg id="b.1CO.16.20" type="verse">
						Abazalwane bonke bayakhonza kini. Bingelelanani ngokwanga okungcwele.
					</seg>
					<seg id="b.1CO.16.21" type="verse">
						Nakhu ukukhonza kwami mina Pawulu ngesandla sami.
					</seg>
					<seg id="b.1CO.16.22" type="verse">
						Uma umuntu engayithandi iNkosi, makabe ngoqalekisiweyo. Woza, Nkosi!
					</seg>
					<seg id="b.1CO.16.23" type="verse">
						Umusa weNkosi uJesu mawube nani.
					</seg>
					<seg id="b.1CO.16.24" type="verse">
						Uthando lwami alube nani nonke kuKristu Jesu.
					</seg>
				</div>
			</div>
			<div id="b.2CO" type="book">
				<div id="b.2CO.1" type="chapter">
					<seg id="b.2CO.1.1" type="verse">
						UPawulu, umphostoli kaKristu Jesu ngentando kaNkulunkulu, noThimothewu umzalwane kulo ibandla likaNkulunkulu eliseKorinte nakubo abangcwele bonke abakulo lonke lase-Akhaya:
					</seg>
					<seg id="b.2CO.1.2" type="verse">
						Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.2CO.1.3" type="verse">
						Makabongwe uNkulunkulu noYise weNkosi yethu uJesu Kristu, uYise wobubele, uNkulunkulu wenduduzo yonke,
					</seg>
					<seg id="b.2CO.1.4" type="verse">
						osiduduza osizini lwethu lonke, ukuze nathi sibe namandla okududuza abasosizini, nolunjani, ngenduduzo esiduduzwa ngayo nathi nguNkulunkulu.
					</seg>
					<seg id="b.2CO.1.5" type="verse">
						Ngokuba njengalokho izinhlupheko zikaKristu zivamile kithi, kanjalo nokududuzeka kwethu kuvamile ngoKristu.
					</seg>
					<seg id="b.2CO.1.6" type="verse">
						Kepha noma sikhathazeka, kungenxa yokududuzwa nokusindiswa kwenu, noma siduduzeka, kungenxa yokududuzwa kwenu okusebenza ukukhuthazela ezinhluphekweni zona lezi esihlupheka ngazo nathi.
					</seg>
					<seg id="b.2CO.1.7" type="verse">
						Nethemba lethu ngani liqinile, sazi ukuthi njengalokhu ningabahlanganyeli bezinhlupheko, kanjalo ningabahlanganyeli nabenduduzo.
					</seg>
					<seg id="b.2CO.1.8" type="verse">
						Ngokuba asithandi, bazalwane, ukuba ningazi ngosizi lwethu olwasehlela e-Asiya ukuthi sasindwa kakhulu impela ngaphezu kwamandla ethu, saze salahlekelwa nayithemba lokuphila.
					</seg>
					<seg id="b.2CO.1.9" type="verse">
						Yebo, thina ngokwethu sasizizwele ukuthi sinqunyelwe ukufa, ukuze singazethembi thina, kodwa sethembe uNkulunkulu ovusa abafileyo,
					</seg>
					<seg id="b.2CO.1.10" type="verse">
						owasihlangulisa ekufeni okungaka noyakusihlangulisa, esethemba kuye ukuthi usayakusihlangulisa.
					</seg>
					<seg id="b.2CO.1.11" type="verse">
						Nani nisizana nathi ngokusinxusela, ukuze umusa esiwuphiweyo ngokucela kwabaningi siwubongelwe ngabaningi.
					</seg>
					<seg id="b.2CO.1.12" type="verse">
						Ngokuba ukuzibonga kwethu yilokhu, okungubufakazi bukanembeza wethu, ukuthi sahamba ezweni kakhulu maqondana nani ngobungcwele nangobuqotho bukaNkulunkulu, kungengokuhlakanipha kwenyama kodwa ngomusa kaNkulunkulu.
					</seg>
					<seg id="b.2CO.1.13" type="verse">
						Ngokuba asinilobeli okunye, kuphela lokho enikufundayo nenikuqonda kahle; ngiyethemba futhi ukuthi niyakukuqonda kahle kuze kube sekugcineni,
					</seg>
					<seg id="b.2CO.1.14" type="verse">
						njengalokho nisiqondile okwenxenye ukuthi siyiqholo lenu, njengalokhu nani ningelethu ngosuku lweNkosi yethu uJesu.
					</seg>
					<seg id="b.2CO.1.15" type="verse">
						Nginalelo themba ngangifuna ukuza kini kuqala, ukuze nithole umusa ngokwesibili,
					</seg>
					<seg id="b.2CO.1.16" type="verse">
						ngidlule ngakini, ngiye eMakedoniya, ngibuye ngize kini sengivela eMakedoniya, ngiphelekezelwe yinina sengiya eJudiya.
					</seg>
					<seg id="b.2CO.1.17" type="verse">
						Pho-ke, bengidlala nje ngisahlose lokho na? Lokho engikuhlosayo ngikuhlosa ngokwenyama yini, ukuze kimina kube nguyebo yebo, kanye noqhabo qhabo, na?
					</seg>
					<seg id="b.2CO.1.18" type="verse">
						Kepha njengokuba uNkulunkulu ethembekile, nezwi lethu kini alisiye uyebo kanye noqhabo.
					</seg>
					<seg id="b.2CO.1.19" type="verse">
						Ngokuba iNdodana kaNkulunkulu uKristu Jesu owashunyayelwa kini yithina, mina, noSilvanu, noThimothewu, wayengesiye uyebo kanye noqhabo, kepha kuyena kunguyebo.
					</seg>
					<seg id="b.2CO.1.20" type="verse">
						Ngokuba noma izithembiso zikaNkulunkulu ziziningi kangakanani, kuyena zinguyebo, ngakho-ke ngaye zingu-Amen futhi, kudunyiswe uNkulunkulu ngathi.
					</seg>
					<seg id="b.2CO.1.21" type="verse">
						Kepha osiqinisayo kanye nani kuKristu, nowasigcobayo, nguNkulunkulu,
					</seg>
					<seg id="b.2CO.1.22" type="verse">
						owasibeka nophawu nowasipha isibambiso esinguMoya ezinhliziyweni zethu.
					</seg>
					<seg id="b.2CO.1.23" type="verse">
						Kepha mina ngibiza uNkulunkulu abe ngufakazi emphefumulweni wami ukuthi ngenziwa ukuniphephisa ukuba ngingaphindanga ngize eKorinte,
					</seg>
					<seg id="b.2CO.1.24" type="verse">
						kungesikho ukuthi siyabusa phezu kokukholwa kwenu, kodwa siyizisebenzi zokuthokoza kwenu kanye nani, ngokuba nimi ekukholweni.
					</seg>
				</div>
				<div id="b.2CO.2" type="chapter">
					<seg id="b.2CO.2.1" type="verse">
						Kepha ngazimisela lokhu nami ngokwami ukuthi angisayikuza kini nginokudabuka.
					</seg>
					<seg id="b.2CO.2.2" type="verse">
						Ngokuba uma mina nginidabukisa, pho, ngubani ongithokozisayo, uma kungesiye odabukiswa yimi, na?
					</seg>
					<seg id="b.2CO.2.3" type="verse">
						Ngakuloba khona lokho, funa kuthi ekufikeni kwami ngithole ukudabuka ngalabo ebengifanele ukuthokoza ngabo, nginethemba ngani nonke ukuthi okwami ukuthokoza kungokwenu nonke.
					</seg>
					<seg id="b.2CO.2.4" type="verse">
						Ngokuba ngosizi olukhulu nangobuhlungu benhliziyo nganilobela nginezinyembezi eziningi, kungabi ngukuba nidabukiswe, kodwa ukuze nazi uthando enginithanda kakhulu ngalo.
					</seg>
					<seg id="b.2CO.2.5" type="verse">
						Kepha uma kukhona odabukisileyo, akangidabukisanga mina, kodwa, ukuze ngingeqisi, ngokwenxenye unidabukisile nonke.
					</seg>
					<seg id="b.2CO.2.6" type="verse">
						Kumanele onjalo lokho kujeziswa ajeziswa ngakho ngabaningi;
					</seg>
					<seg id="b.2CO.2.7" type="verse">
						kepha okungcono kunalokho, nimthethelele, nimduduze, funa onjalo ahlulwe ngukudabuka okukhulu.
					</seg>
					<seg id="b.2CO.2.8" type="verse">
						Ngalokho ngiyanincenga ukuba nimphathe ngothando;
					</seg>
					<seg id="b.2CO.2.9" type="verse">
						ngokuba ngaloba futhi ngenxa yalokho, ukuze ngokuhlolwa kwenu ngazi ukuba ningabalalelayo ezintweni zonke yini.
					</seg>
					<seg id="b.2CO.2.10" type="verse">
						Kepha lowo enimthethelela utho, nami ngiyamthethelela ngokuba lokho esengikuthethelele, uma kukhona into engiyithetheleleyo, ngikuthethelela ngenxa yenu phambi kobuso bukaKristu,
					</seg>
					<seg id="b.2CO.2.11" type="verse">
						ukuze singehlulwa nguSathane; ngokuba asisibo abangawazi amacebo akhe.
					</seg>
					<seg id="b.2CO.2.12" type="verse">
						Kepha mhla ngifika eTrowa ukuba ngishumayele ivangeli likaKristu, ngivulelwe umnyango eNkosini,
					</seg>
					<seg id="b.2CO.2.13" type="verse">
						angibanga nakuthula emoyeni wami, ngokuba ngingamfumananga uThithu umzalwane wami, kodwa ngavalelisa kubo, ngaya eMakedoniya.
					</seg>
					<seg id="b.2CO.2.14" type="verse">
						Kodwa makabongwe uNkulunkulu osihola njalo odwendweni lokunqoba kuKristu nobonakalisa ngathi iphunga lokwazi kwakhe ezindaweni zonke;
					</seg>
					<seg id="b.2CO.2.15" type="verse">
						ngokuba siyiphunga elimnandi likaKristu kuNkulunkulu kubo abasindiswayo nakubo abalahlwayo,
					</seg>
					<seg id="b.2CO.2.16" type="verse">
						kulaba siyiphunga lokufa kube ngukufa, kodwa kulabo siyiphunga lokuphila kube ngukuphila. Ngubani ongangalokho na?
					</seg>
					<seg id="b.2CO.2.17" type="verse">
						Ngokuba asinjengabaningi abonakalisa izwi likaNkulunkulu ngenxa yenzuzo, kodwa njengabaqotho, njengabavela kuNkulunkulu sikhuluma phambi kukaNkulunkulu sikuKristu.
					</seg>
				</div>
				<div id="b.2CO.3" type="chapter">
					<seg id="b.2CO.3.1" type="verse">
						Sesiqala futhi ukuzincoma na? Kumbe siyadinga yini njengabanye izincwadi zokusincoma eziza kini noma ezivela kini na?
					</seg>
					<seg id="b.2CO.3.2" type="verse">
						Nina niyincwadi yethu elotshwe ezinhliziyweni zethu, eyaziwa ifundwa ngabantu bonke,
					</seg>
					<seg id="b.2CO.3.3" type="verse">
						nibonakala ukuthi niyincwadi kaKristu eyenziwe ngokukhonza kwethu, ilotshiwe kungengoyinki kodwa ngoMoya kaNkulunkulu ophilayo, kungabi sezibhebheni zamatshe kodwa ezibhebheni eziyizinhliziyo zenyama.
					</seg>
					<seg id="b.2CO.3.4" type="verse">
						Kepha sinethemba elinjalo ngoKristu kuNkulunkulu,
					</seg>
					<seg id="b.2CO.3.5" type="verse">
						kungesikho ukuthi singaba namandla ngokwethu okucabanga ngotho ukuthi luvela kithi, kodwa amandla ethu avela kuNkulunkulu,
					</seg>
					<seg id="b.2CO.3.6" type="verse">
						oyena futhi osenzela amandla okuba yizikhonzi zesivumelwano esisha, singesiso esegama kodwa esikaMoya; ngokuba igama liyabulala, kodwa uMoya uyaphilisa.
					</seg>
					<seg id="b.2CO.3.7" type="verse">
						Kepha uma inkonzo yokufa, enamagama aqoshiwe ematsheni, yafika inenkazimulo, ngangokuba abantwana bakwa-Israyeli babengenakubuka ubuso bukaMose ngenxa yenkazimulo yobuso bakhe eyayingephelayo,
					</seg>
					<seg id="b.2CO.3.8" type="verse">
						pho, inkonzo kaMoya ayiyikuba nenkazimulo kakhulu kunayo na?
					</seg>
					<seg id="b.2CO.3.9" type="verse">
						Ngokuba uma inkonzo yokulahlwa ibinenkazimulo, ikakhulu inkonzo yokulunga inenkazimulo enkulu kakhulu.
					</seg>
					<seg id="b.2CO.3.10" type="verse">
						Ngokuba nalokho okwakhazimuliswayo kwakungenankazimulo, uma kulinganiswa nenkazimulo lena edluleleyo.
					</seg>
					<seg id="b.2CO.3.11" type="verse">
						Ngokuba uma lokho obekuzakuphela kwaba nenkazimulo, ikakhulu okumiyo njalo kunenkazimulo.
					</seg>
					<seg id="b.2CO.3.12" type="verse">
						Ngakho-ke, lokhu sinethemba elinjalo, sinesibindi sonke,
					</seg>
					<seg id="b.2CO.3.13" type="verse">
						asenzi njengoMose owamboza ubuso bakhe ngendwangu, ukuze abantwana bakwa-Israyeli bangakubuki ukugcina kwalokho obekuzakuphela.
					</seg>
					<seg id="b.2CO.3.14" type="verse">
						Kodwa ingqondo yabo yaba lukhuni. Ngokuba kuze kube sosukwini lwanamuhla, nxa kufundwa isivumelwano esidala, leyo ndwangu isahlezi ingambuliwe, ngokuba iyapheliswa kuKristu;
					</seg>
					<seg id="b.2CO.3.15" type="verse">
						yebo, kuze kube namuhla, nxa kufundwa uMose, indwangu isayimbozile inhliziyo yabo;
					</seg>
					<seg id="b.2CO.3.16" type="verse">
						kepha nxa iphendukela eNkosini, indwangu iyasuswa.
					</seg>
					<seg id="b.2CO.3.17" type="verse">
						INkosi inguye uMoya; kepha lapho uMoya weNkosi ekhona, kukhona inkululeko.
					</seg>
					<seg id="b.2CO.3.18" type="verse">
						Kepha thina sonke esibuka ngobuso obambuliwe inkazimulo yeNkosi njengasesibukweni siyaguqulwa, sibe njengalowo mfanekiso ngokuya enkazimulweni, njengalokhu kumi ngeNkosi enguMoya.
					</seg>
				</div>
				<div id="b.2CO.4" type="chapter">
					<seg id="b.2CO.4.1" type="verse">
						Ngakho lokhu sinale nkonzo, njengokuba sahawukelwa, asidangali,
					</seg>
					<seg id="b.2CO.4.2" type="verse">
						kodwa sizilahlile izinto ezifihliwe zehlazo, asihambi ngobuqili, asiliphambanisi izwi likaNkulunkulu, kepha ngokuveza obala iqiniso sizincoma kunembeza wabantu bonke phambi kukaNkulunkulu.
					</seg>
					<seg id="b.2CO.4.3" type="verse">
						Kepha uma ivangeli lethu lifihlakele, lifihlakele kwabalahlwayo,
					</seg>
					<seg id="b.2CO.4.4" type="verse">
						okukubona abangakholwa unkulunkulu waleli zwe uphuphuthekisile ingqondo yabo, ukuze kungasi kubo ukukhanya kwevangeli lenkazimulo kaKristu ongumfanekiso kaNkulunkulu.
					</seg>
					<seg id="b.2CO.4.5" type="verse">
						Ngokuba asizishumayeli thina, kodwa sishumayela uKristu Jesu eyiNkosi nokuthi siyizikhonzi zenu ngenxa kaJesu.
					</seg>
					<seg id="b.2CO.4.6" type="verse">
						Ngokuba uNkulunkulu owathi: “Akuvele ukukhanya ebumnyameni, kukhanye,” nguyena owakhanyisa ezinhliziyweni zethu ukuba kukhanye ukwazi inkazimulo kaNkulunkulu ebusweni bukaKristu.
					</seg>
					<seg id="b.2CO.4.7" type="verse">
						Kepha le ngcebo sinayo ezitsheni zebumba, ukuze ubukhulu bamandla obukhulu kakhulu bube ngobukaNkulunkulu, bungabi ngobuvela kithi.
					</seg>
					<seg id="b.2CO.4.8" type="verse">
						Siyacindezelwa nxazonke, kodwa asinyinyekile; siyaxakeka, kodwa asidikibali;
					</seg>
					<seg id="b.2CO.4.9" type="verse">
						siyazingelwa, kodwa asidelwa; siwiswa phansi, kodwa asibhujiswa;
					</seg>
					<seg id="b.2CO.4.10" type="verse">
						sithwele njalonjalo emzimbeni wethu ukufa kukaJesu, ukuze nokuphila kukaJesu kubonakaliswe emzimbeni wethu.
					</seg>
					<seg id="b.2CO.4.11" type="verse">
						Ngokuba sisaphila sinikelwa njalo ekufeni ngenxa kaJesu, ukuze nokuphila kukaJesu kubonakaliswe enyameni yethu efayo.
					</seg>
					<seg id="b.2CO.4.12" type="verse">
						Kanjalo kusebenza ukufa kithina, kepha kinina ukuphila.
					</seg>
					<seg id="b.2CO.4.13" type="verse">
						Lokhu sinawo lo moya wokukholwa, njengokulotshiweyo ukuthi: “Ngakholwa, ngakho ngakhuluma,” nathi siyakholwa, ngakho-ke siyakhuluma,
					</seg>
					<seg id="b.2CO.4.14" type="verse">
						sazi ukuthi yena owavusa iNkosi uJesu uyakusivusa nathi kanye noJesu, asethule kanye nani.
					</seg>
					<seg id="b.2CO.4.15" type="verse">
						Ngokuba konke kwenziwa ngenxa yenu, ukuze umusa ngokwandiswa kubo abaningi uvamise ukubonga, kube ludumo kuNkulunkulu.
					</seg>
					<seg id="b.2CO.4.16" type="verse">
						Ngakho asidangali, kodwa noma kubhubha umuntu wethu wangaphandle, owangaphakathi wenziwa musha imihla ngemihla.
					</seg>
					<seg id="b.2CO.4.17" type="verse">
						Ngokuba usizi lwethu olululana olungolomzuzwana luyasisebenzela isilinganiso esikhulu kakhulu senkazimulo emiyo phakade,
					</seg>
					<seg id="b.2CO.4.18" type="verse">
						thina esingabheki okubonwayo kodwa okungabonwayo; ngokuba okubonwayo kungokwesikhashana, kepha okungabonwayo kungokwaphakade.
					</seg>
				</div>
				<div id="b.2CO.5" type="chapter">
					<seg id="b.2CO.5.1" type="verse">
						Ngokuba siyazi ukuthi uma indlu yethu yasemhlabeni eyidokodo idilizwa, sinesakhiwo esivela kuNkulunkulu, indlu engenziwanga ngezandla, eyaphakade, esezulwini.
					</seg>
					<seg id="b.2CO.5.2" type="verse">
						Ngenxa yalokho siyabubula, silangazelela ukwelakanyiswa ngendlu yethu yasezulwini,
					</seg>
					<seg id="b.2CO.5.3" type="verse">
						ngokuba sembethe yona, asiyikufunyanwa sihamba ze.
					</seg>
					<seg id="b.2CO.5.4" type="verse">
						Ngokuba thina esisekhona kuleli dokodo sibubula, sisindwa, ngokuba asithandi ukwambulwa kodwa ukwelakanyiswa, ukuze okufayo kugingwe ngukuphila.
					</seg>
					<seg id="b.2CO.5.5" type="verse">
						Kepha owasenzela khona lokho nguNkulunkulu owasipha isibambiso esinguMoya.
					</seg>
					<seg id="b.2CO.5.6" type="verse">
						Ngakho simi isibindi ngesikhathi sonke, sazi ukuthi, nxa ikhaya lethu lise semzimbeni, sahlukene nekhaya eliseNkosini;
					</seg>
					<seg id="b.2CO.5.7" type="verse">
						ngokuba sihamba ngokukholwa, asihambi ngokubona;
					</seg>
					<seg id="b.2CO.5.8" type="verse">
						simi isibindi, singathanda kakhulu ukwahlukana nekhaya elisemzimbeni, sihlale ekhaya eliseNkosini.
					</seg>
					<seg id="b.2CO.5.9" type="verse">
						Ngalokho futhi, noma sisekhaya noma sahlukene nalo, sihlose ukuba sibe ngabathandeka kuye.
					</seg>
					<seg id="b.2CO.5.10" type="verse">
						Ngokuba thina sonke simelwe ukubonakaliswa phambi kwesihlalo sokwahlulela sikaKristu, ukuze yilowo nalowo amukele njengalokho akwenzileyo esesemzimbeni, noma okuhle noma okubi.
					</seg>
					<seg id="b.2CO.5.11" type="verse">
						Ngakho lokhu sikwazi ukwesaba iNkosi, siyabancenga abantu; kepha sibonakalisiwe kuNkulunkulu; ngiyethemba ukuthi nakuye unembeza wenu sibonakalisiwe.
					</seg>
					<seg id="b.2CO.5.12" type="verse">
						Asizincomi futhi kini, kodwa sininika ithuba lokuzibonga ngathi, ukuze nibe nakho okokuphendula abazibongayo ngokusemehlweni kungesikho okusenhliziyweni.
					</seg>
					<seg id="b.2CO.5.13" type="verse">
						Ngokuba noma sigcwaneka, kungenxa kaNkulunkulu; noma sisangulukile, kungenxa yenu.
					</seg>
					<seg id="b.2CO.5.14" type="verse">
						Ngokuba uthando lukaKristu luyasiqhubezela, sikubona lokhu ukuthi munye owafela bonke; ngakho-ke bonke sebafa;
					</seg>
					<seg id="b.2CO.5.15" type="verse">
						wafela bonke, ukuze abaphilayo bangabe besaziphilela bona, kodwa baphilele yena owabafelayo, wabuye wavuka.
					</seg>
					<seg id="b.2CO.5.16" type="verse">
						Kanjalo thina asisayikwazi umuntu ngokwenyama; nokuba besimazi uKristu ngokwenyama, nokho manje asisamazi.
					</seg>
					<seg id="b.2CO.5.17" type="verse">
						Kanjalo uma umuntu ekuKristu, uyisidalwa esisha; okwakuqala kudlulile; bheka, sekuvele okusha.
					</seg>
					<seg id="b.2CO.5.18" type="verse">
						Kepha konke kuvela kuNkulunkulu owenza ukuba sibuyisane naye ngoKristu, wasinika inkonzo yokubuyisana,
					</seg>
					<seg id="b.2CO.5.19" type="verse">
						ngokuba uNkulunkulu ekuKristu wenza ukuba izwe libuyisane naye, engababaleli iziphambeko zabo, ebeka kithi izwi lokubuyisana.
					</seg>
					<seg id="b.2CO.5.20" type="verse">
						Ngakho singamanxusa kaKristu ngokungathi uNkulunkulu unxusa ngathi; siyanincenga esikhundleni sikaKristu, sithi: “Buyisanani noNkulunkulu.”
					</seg>
					<seg id="b.2CO.5.21" type="verse">
						Ongasazanga isono wamenza isono ngenxa yethu, ukuze kuyena senziwe sibe ngukulunga kukaNkulunkulu.
					</seg>
				</div>
				<div id="b.2CO.6" type="chapter">
					<seg id="b.2CO.6.1" type="verse">
						Kepha thina esisebenza kanye naye siyanincenga ukuba ningawamukeleli ize umusa kaNkulunkulu —
					</seg>
					<seg id="b.2CO.6.2" type="verse">
						ngokuba uthi: “Ngesikhathi esihle ngikuzwile, nangosuku lwensindiso ngakuhlangulisa;” bheka, manje kuyisikhathi esihle kakhulu; bheka, manje kulusuku lwensindiso; —
					</seg>
					<seg id="b.2CO.6.3" type="verse">
						asibekeli muntu nasinye isikhubekiso nangokukodwa, funa inkonzo yethu isolwe,
					</seg>
					<seg id="b.2CO.6.4" type="verse">
						kepha kukho konke sizibonakalisa njengezikhonzi zikaNkulunkulu ekubekezeleni okukhulu, nasosizini, nasekusweleni, nasekubandezekeni,
					</seg>
					<seg id="b.2CO.6.5" type="verse">
						nasekushayweni, nasekuboshweni, naseziyaluyalwini, nasekukhandlekeni, nasekuqwasheni, nasekuzileni ukudla,
					</seg>
					<seg id="b.2CO.6.6" type="verse">
						nangenhlanzeko, nangokwazi, nangokubekezela, nangobumnene, nangoMoya oNgcwele, nangothando olungazenzisi,
					</seg>
					<seg id="b.2CO.6.7" type="verse">
						nangezwi leqiniso, nangamandla kaNkulunkulu, nangezikhali zokulunga zesokunene nezesokhohlo,
					</seg>
					<seg id="b.2CO.6.8" type="verse">
						ngodumo nangehlazo, ngokuhletshwa nangokutuswa, njengabakhohlisi kanti singabeqiniso,
					</seg>
					<seg id="b.2CO.6.9" type="verse">
						njengabangaziwayo kanti saziwa kakhulu, njengabafayo kanti bheka, siyaphila, njengabalaywayo kanti asibulawa,
					</seg>
					<seg id="b.2CO.6.10" type="verse">
						njengabadabukileyo kepha siyathokoza njalo, njengabampofu kepha sicebisa abaningi, njengabangenalutho kanti sinakho konke.
					</seg>
					<seg id="b.2CO.6.11" type="verse">
						Umlomo wethu uvulekele ngakini nina baseKorinte, inhliziyo yethu yanulekile;
					</seg>
					<seg id="b.2CO.6.12" type="verse">
						aninyinyekile kithi, kodwa ninyinyekile ezinhliziyweni zenu;
					</seg>
					<seg id="b.2CO.6.13" type="verse">
						kepha ukuze kube khona ukwenanana, ngikhuluma njengakubantwana, yanulekani nani.
					</seg>
					<seg id="b.2CO.6.14" type="verse">
						Maningaboshelwa ejokeni linye nabangakholwayo, ngokuba kunakuhlanganyela kuni ukulunga nokungalungi na? Kunabudlelwane buni ukukhanya nobumnyama na?
					</seg>
					<seg id="b.2CO.6.15" type="verse">
						Unakuzwana kuni uKristu noBeliyali na? Unasabelo sini okholwayo nongakholwayo na?
					</seg>
					<seg id="b.2CO.6.16" type="verse">
						Linakuvumelana kuni ithempeli likaNkulunkulu nezithombe na? Ngokuba thina siyithempeli likaNkulunkulu ophilayo, njengokuba washo uNkulunkulu ukuthi: “Ngiyakuhlala phakathi kwabo, ngihambe phakathi kwabo; ngiyakuba nguNkulunkulu wabo, bona babe ngabantu bami.”
					</seg>
					<seg id="b.2CO.6.17" type="verse">
						“Ngakho-ke phumani phakathi kwabo, nahlukane nabo, isho iNkosi; ningathinti okungcolileyo; khona ngiyakunamukela,
					</seg>
					<seg id="b.2CO.6.18" type="verse">
						ngibe nguYihlo kini, nina nibe ngamadodana namadodakazi kimi, isho iNkosi uSomandla.”
					</seg>
				</div>
				<div id="b.2CO.7" type="chapter">
					<seg id="b.2CO.7.1" type="verse">
						Lokhu sinalezo zithembiso, bathandwa, masizihlambulule ekungcoleni konke kwenyama nokomoya, siphelelise ubungcwele ngokumesaba uNkulunkulu.
					</seg>
					<seg id="b.2CO.7.2" type="verse">
						Sivuleleni indawo ezinhliziyweni zenu; asonanga muntu, asonakalisanga muntu, asidlanga muntu.
					</seg>
					<seg id="b.2CO.7.3" type="verse">
						Angikusho ngokunilahla; ngokuba ngasho ngaphambili ukuthi nisezinhliziyweni zethu ukuba sife kanye nani, siphile kanye nani.
					</seg>
					<seg id="b.2CO.7.4" type="verse">
						Nginesibindi esikhulu ngani, nginokuzibonga okukhulu ngani; ngigcwele induduzo, nginentokozo enkulu kakhulu phezu kosizi lonke esinalo.
					</seg>
					<seg id="b.2CO.7.5" type="verse">
						Ngokuba nasekufikeni kwethu eMakedoniya inyama yethu ayibanga nakuphumula, kodwa sakhathazeka nxazonke; ngaphandle kwakukhona ukulwa, ngaphakathi ukwesaba.
					</seg>
					<seg id="b.2CO.7.6" type="verse">
						Nokho uNkulunkulu oduduza abadanileyo usiduduzile thina ngokufika kukaThithu,
					</seg>
					<seg id="b.2CO.7.7" type="verse">
						kungabi ngokufika kwakhe kuphela, kodwa nangenduduzo aduduzwa ngayo ngani, esilandisa ngokungilangazelela kwenu, nangokungililela kwenu, nangokungishisekela kwenu, ngaze ngathokoza kakhulu.
					</seg>
					<seg id="b.2CO.7.8" type="verse">
						Nakuba nganidabukisa ngencwadi yami, angizisoli; nakuba ngangizisola — ngiyabona ukuthi leyo ncwadi yanidabukisa noma kwaba yisikhathi nje —
					</seg>
					<seg id="b.2CO.7.9" type="verse">
						manje ngiyathokoza, kungengokuba nadabukiswa, kodwa ngokuba nadabukiswa kwaba ngukuphenduka; ngokuba nadabukiswa ngokukaNkulunkulu, ukuze ningalahlekelwa lutho ngathi.
					</seg>
					<seg id="b.2CO.7.10" type="verse">
						Ngokuba ukudabuka okuya ngokukaNkulunkulu kuveza ukuphenduka angezisole ngakho umuntu, kube ngukusindiswa, kepha ukudabuka okuya ngokwezwe kuveza ukufa.
					</seg>
					<seg id="b.2CO.7.11" type="verse">
						Ngokuba bhekani, khona lokho kudabukiswa kwenu ngokukaNkulunkulu kwaveza kini ukukhuthala okungaka, yebo, nokuziphendulela, nokuthukuthela, nokwesaba, nokulangazela, nokushiseka, nokuphindisela. Kukho konke nazibonakalisa ukuthi nimhlophe kule ndaba.
					</seg>
					<seg id="b.2CO.7.12" type="verse">
						Ngakho nakuba nganilobela, angilobanga ngenxa yowonileyo nokuba ngenxa yowoniweyo kodwa ukuze ukukhuthala kwenu ngenxa yethu kubonakaliswe kini phambi kukaNkulunkulu.
					</seg>
					<seg id="b.2CO.7.13" type="verse">
						Ngalokho siduduzekile. Nasekududuzekeni kwethu sathokoza impela, ikakhulu ngokuthokoza kukaThithu, ngokuba umoya wakhe uhlunyelelwe yinina nonke;
					</seg>
					<seg id="b.2CO.7.14" type="verse">
						ngokuba uma ngake ngazincoma ngento kuyena ngani, angijabhiswanga; kepha njengokuba konke esakukhuluma kini kwakuyiqiniso, kanjalo nokuzibonga kwethu kuThithu kwaba yiqiniso.
					</seg>
					<seg id="b.2CO.7.15" type="verse">
						Yebo, isihe sakhe sivamile kakhulu ngakini, lapho ekhumbula ukulalela kwenu nonke ukuthi namamukela ngokwesaba nangokuthuthumela.
					</seg>
					<seg id="b.2CO.7.16" type="verse">
						Ngiyathokoza, ngokuba ezintweni zonke nginethemba ngani.
					</seg>
				</div>
				<div id="b.2CO.8" type="chapter">
					<seg id="b.2CO.8.1" type="verse">
						Kepha siyanazisa, bazalwane, ngomusa kaNkulunkulu awuphiweyo amabandla aseMakedoniya
					</seg>
					<seg id="b.2CO.8.2" type="verse">
						ukuthi ekuvivinyweni okukhulu kosizi ukuthokoza kwawo okuvamileyo nobumpofu bawo obukhulu kwenza ukuba avame kakhulu ekuphaneni okupheleleyo;
					</seg>
					<seg id="b.2CO.8.3" type="verse">
						ngokuba ngokwawo anikela njengamandla awo, yebo, ngiyafakaza ngithi, nangaphezu kwamandla awo;
					</seg>
					<seg id="b.2CO.8.4" type="verse">
						asinxusa kakhulu ecela umusa wokuhlanganyela ekukhonzeni abangcwele;
					</seg>
					<seg id="b.2CO.8.5" type="verse">
						futhi akubanga njengokwethemba kwethu kuphela, kepha bazinikela bona uqobo kuqala eNkosini nakithi futhi ngentando kaNkulunkulu,
					</seg>
					<seg id="b.2CO.8.6" type="verse">
						saze samncenga uThithu ukuba, njengalokho wayeseqalile ngaphambili, kanjalo afeze futhi kini lowo msebenzi womusa.
					</seg>
					<seg id="b.2CO.8.7" type="verse">
						Kepha njengalokho nivamile kukho konke: ukukholwa, namazwi, nokwazi, nokukhuthala konke, nothando enisithanda ngalo, manivame nakuwo lowo msebenzi womusa.
					</seg>
					<seg id="b.2CO.8.8" type="verse">
						Angikusho njengomyalo, kodwa ukuze ngokukhuthala kwabanye ngivivinye ubuqotho bothando lwenu;
					</seg>
					<seg id="b.2CO.8.9" type="verse">
						ngokuba niyawazi umusa weNkosi yethu uJesu Kristu ukuthi, nakuba ecebile, waba mpofu ngenxa yenu, ukuze ngobumpofu bakhe nicebe nina.
					</seg>
					<seg id="b.2CO.8.10" type="verse">
						Kulokhu nginitshela ukubona kwami; ngokuba lokhu kulungele nina enaqala nyakenye, kungekwenza kuphela kepha nokuthanda;
					</seg>
					<seg id="b.2CO.8.11" type="verse">
						kepha manje fezani nokwenza, ukuze njengalokho kwaba khona inhliziyo ethandayo, kanjalo kube khona nokufeza njengeninakho.
					</seg>
					<seg id="b.2CO.8.12" type="verse">
						Ngokuba uma uthando lukhona, kwamukeleka njengalokho umuntu anakho, kungenjengalokho angenakho.
					</seg>
					<seg id="b.2CO.8.13" type="verse">
						Ngokuba angikusho lokhu ukuba abanye bakhululeke, nina nikhathazeke, kodwa kube ngokulinganayo,
					</seg>
					<seg id="b.2CO.8.14" type="verse">
						ukuze kuthi ngalesi sikhathi inala yenu isize bona ekusweleni kwabo ukuba nenala yabo isize nina ekusweleni kwenu, kube khona ukulingana,
					</seg>
					<seg id="b.2CO.8.15" type="verse">
						njengalokho kulotshiwe ukuthi: “Kowaba nokuningi kakusalanga, nowaba nokuncane kantulanga.”
					</seg>
					<seg id="b.2CO.8.16" type="verse">
						Kepha makabongwe uNkulunkulu obeka enhliziyweni kaThithu le nkuthalo ngani,
					</seg>
					<seg id="b.2CO.8.17" type="verse">
						ngokuba wamukela umyalo wethu, kepha naye ekhuthele kakhulu waphuma eza kini ngokuzithandela.
					</seg>
					<seg id="b.2CO.8.18" type="verse">
						Sithumele kanye naye umzalwane oludumo lwakhe ngevangeli lwandile kuwo onke amabandla,
					</seg>
					<seg id="b.2CO.8.19" type="verse">
						kungesikho lokho kuphela, kodwa ukhethiwe futhi yiwo amabandla ukuba ahambisane nathi ngendaba yalo mnikelo osetshenzwe yithi, kube ludumo kuyo iNkosi, kubonakalise ukukhuthala kwethu,
					</seg>
					<seg id="b.2CO.8.20" type="verse">
						sigwemele lokhu ukuthi kungaba khona osisolayo ngalesi sipho esikhulu esisetshenzwe yithi;
					</seg>
					<seg id="b.2CO.8.21" type="verse">
						ngokuba sinakekela okuhle, kungesemehlweni eNkosi kuphela kodwa nasemehlweni abantu.
					</seg>
					<seg id="b.2CO.8.22" type="verse">
						Kepha sithumele kanye nabo umzalwane wethu esimfumene kaningi ekhuthele ezintweni eziningi, kepha manje ukhuthele kakhulu ngenxa yokunethemba kwakhe okukhulu.
					</seg>
					<seg id="b.2CO.8.23" type="verse">
						Uma kubuzwa ngoThithu, yena ungumhlanganyeli nesisebenzi kanye nami kini; noma kubuzwa ngabazalwane bethu, bayizithunywa zamabandla, bayinkazimulo kaKristu.
					</seg>
					<seg id="b.2CO.8.24" type="verse">
						Ngakho manibonakalise kubo phambi kwamabandla ubufakazi bothando lwenu nokuzincoma kwethu ngani.
					</seg>
				</div>
				<div id="b.2CO.9" type="chapter">
					<seg id="b.2CO.9.1" type="verse">
						Ngokuba maqondana nokukhonza abangcwele akuswelekile ukuba nginilobele,
					</seg>
					<seg id="b.2CO.9.2" type="verse">
						ngokuba ngiyalwazi uthando lwenu engizincoma ngalo ngani kwabaseMakedoniya, uma ngithi i-Akhaya lase lizilungisele kwanyakenye nokuthi ukushisekela kwenu kuvusile iningi labo.
					</seg>
					<seg id="b.2CO.9.3" type="verse">
						Kepha ngithumile abazalwane ukuba ukuzincoma kwethu ngani kungenziwa ize maqondana nalokhu, ukuze kuthi njengokusho kwami nibe senilungisele,
					</seg>
					<seg id="b.2CO.9.4" type="verse">
						funa uma ngabe kufika kanye nami abaseMakedoniya, banifumane ningakabi nilungisele, sijabhe thina — singasaniphathi nina — ngaleli themba.
					</seg>
					<seg id="b.2CO.9.5" type="verse">
						Ngalokho-ke bengithi kudingeka ukuba ngincenge abazalwane ukuba bandulele ukuza kini, balungisele ngaphambili isipho senu esathenjiswa ngaphambili, sona sihlale silungisiwe, sibe njengesesibusiso, singabi njengesokuncishana.
					</seg>
					<seg id="b.2CO.9.6" type="verse">
						Kepha nakhu: ohlwanyela ingcosana uyakuvuna ingcosana, nohlwanyela kakhulu uyakuvuna kakhulu.
					</seg>
					<seg id="b.2CO.9.7" type="verse">
						Yilowo nalowo anikele njengalokho azikhethele khona enhliziyweni, kungabi ngokudabuka nangokucindezelwa, ngokuba uNkulunkulu uyamthanda onikelayo ethokoza.
					</seg>
					<seg id="b.2CO.9.8" type="verse">
						Kepha uNkulunkulu unamandla okunipha umusa wonke uvame, ukuze kuthi ninokwanela konke ezintweni zonke ngezikhathi zonke, nivame imisebenzi yonke emihle,
					</seg>
					<seg id="b.2CO.9.9" type="verse">
						njengokuba kulotshiwe ukuthi: “Wahlaphaza, wapha abampofu; ukulunga kwakhe kuhlala kuze kube phakade.”
					</seg>
					<seg id="b.2CO.9.10" type="verse">
						Kepha yena onika ohlwanyelayo inhlwanyelo nesinkwa sokudliwa uyakulungisela evise imbewu yenu, andise izithelo zokulunga kwenu,
					</seg>
					<seg id="b.2CO.9.11" type="verse">
						ukuze ezintweni zonke nicetshiswe kukho ukuphana konke okuveza ngathi ukubonga uNkulunkulu.
					</seg>
					<seg id="b.2CO.9.12" type="verse">
						Ngokuba ukukhonza ngale nkonzo akuqedi kuphela ukuswela kwabangcwele, kepha futhi kuvamisa kakhulu ukumbonga uNkulunkulu ngabaningi,
					</seg>
					<seg id="b.2CO.9.13" type="verse">
						lokhu ngokuvivinyeka kwale nkonzo badumisa uNkulunkulu ngenxa yokulalela kokuvuma kwenu ivangeli likaKristu nangenxa yobuqotho bobudlelwane benu nabo, yebo, nabo bonke,
					</seg>
					<seg id="b.2CO.9.14" type="verse">
						banilangazelele futhi ngokunikhulekela ngenxa yomusa omkhulu kakhulu kaNkulunkulu okini.
					</seg>
					<seg id="b.2CO.9.15" type="verse">
						Makabongwe uNkulunkulu ngenxa yesipho sakhe esingakhulumekiyo.
					</seg>
				</div>
				<div id="b.2CO.10" type="chapter">
					<seg id="b.2CO.10.1" type="verse">
						Kepha mina Pawulu uqobo ngiyanincenga ngobumnene nangokuva kukaKristu, mina engithobile phambi kwenu nxa ngikhona, kepha nginesibindi kini nxa ngingekho,
					</seg>
					<seg id="b.2CO.10.2" type="verse">
						ngiyacela ukuba, nxa ngikhona, kungasweleki ukuba ngibasukele ngesibindi engiqonde ukuba naso kwabanye abasho ngathi ukuthi sihamba ngokwenyama.
					</seg>
					<seg id="b.2CO.10.3" type="verse">
						Ngokuba noma sihamba sisenyameni kasilwi ngokwenyama,
					</seg>
					<seg id="b.2CO.10.4" type="verse">
						ngokuba izikhali zethu zokulwa kasizo ezenyama, kodwa ngaye uNkulunkulu zinamandla okubhidliza izinqaba, sichitha izizindlo,
					</seg>
					<seg id="b.2CO.10.5" type="verse">
						nakho konke okudephileyo okuziphakamisela ukuthiyana nokumazi uNkulunkulu, namacebo onke siwathumbela ukumlalela uKristu;
					</seg>
					<seg id="b.2CO.10.6" type="verse">
						futhi silungele ukujezisa ukungalaleli konke, nxa sekuphelele ukulalela kwenu.
					</seg>
					<seg id="b.2CO.10.7" type="verse">
						Bhekani lokhu okuphambi kobuso. Uma umuntu ezethemba yena ukuthi ungokaKristu, makabuye aqonde lokhu ngokwakhe ukuthi, njengokuba yena engokaKristu, sinjalo nathi.
					</seg>
					<seg id="b.2CO.10.8" type="verse">
						Ngokuba noma ngingaze ngizibonge ngaphezulwana ngamandla ethu eyasipha wona iNkosi ukuba nakhiwe kungengukuba nibhidlizwe, angiyikujabhiswa,
					</seg>
					<seg id="b.2CO.10.9" type="verse">
						ukuze ngingabi njengokungathi benginethusa nje ngezincwadi.
					</seg>
					<seg id="b.2CO.10.10" type="verse">
						Ngokuba izincwadi-ke bathi zinzima, zibukhali, kepha nxa ekhona ngomzimba, ubuthakathaka, ukukhuluma kwakhe kudelelekile.
					</seg>
					<seg id="b.2CO.10.11" type="verse">
						Onjalo makaqonde lokhu ukuthi lokhu esiyikho ngamazwi ezincwadi nxa singekho, siyakuba yikho ngesenzo nxa sikhona.
					</seg>
					<seg id="b.2CO.10.12" type="verse">
						Ngokuba asinasibindi sokuzilinganisa nokuzifanisa nabathile babo abazincomayo. Kodwa bona, nxa bezilinganisa ngezingqobo zabo, bezifanisa nezingqobo zabo, kaba namqondo.
					</seg>
					<seg id="b.2CO.10.13" type="verse">
						Kepha thina asiyikuzibonga ngaphezu kokulinganisa, kodwa ngesilinganiso sendawo esiyisilinganiso asilinganisele sona uNkulunkulu, ukuze sifinyelele nakini.
					</seg>
					<seg id="b.2CO.10.14" type="verse">
						Ngokuba asizeluli ngokweqisa ngokungathi asifinyeleli kini, ngokuba sifikile kwaze kwaba nakini ngevangeli likaKristu,
					</seg>
					<seg id="b.2CO.10.15" type="verse">
						singazibongi ngemisebenzi yabanye ngaphezu kokulinganisa, kepha sinethemba lokuthi ngokukhula kokukholwa kwenu, siyakukhuliswa kakhulu impela kini endaweni yethu,
					</seg>
					<seg id="b.2CO.10.16" type="verse">
						size sishumayele ivangeli nasezindaweni ezingaphambi kwakini, singazibongi ngezinto esezenziwe endaweni yomunye.
					</seg>
					<seg id="b.2CO.10.17" type="verse">
						Kepha ozibongayo makazibonge eNkosini.
					</seg>
					<seg id="b.2CO.10.18" type="verse">
						Ngokuba akusiye ozincomayo ovunywa abongwe, kepha yilowo iNkosi emncomayo.
					</seg>
				</div>
				<div id="b.2CO.11" type="chapter">
					<seg id="b.2CO.11.1" type="verse">
						Sengathi ningangibekezelela ebuwuleni obuyingcosana, yebo, ngibekezeleleni.
					</seg>
					<seg id="b.2CO.11.2" type="verse">
						Ngokuba ngiyanishisekela ngokushisekela kukaNkulunkulu, ngokuba nganendisela endodeni eyodwa ukuba nginiyise kuKristu niyintombi emhlophe.
					</seg>
					<seg id="b.2CO.11.3" type="verse">
						Kepha nginovalo lokuthi njengalokho inyoka yamkhohlisa u-Eva ngobuqili bayo, kanjalo izingqondo zenu mhlawumbe zingadukiswa, ziyeke ubuqotho nobumhlophe ngakuKristu.
					</seg>
					<seg id="b.2CO.11.4" type="verse">
						Ngokuba uma kufika umuntu eshumayela omunye uJesu esingamshumayelanga, noma namukela omunye umoya eningawamukelanga, noma elinye ivangeli eningalamukelanga, nikubekezelela kakhulu.
					</seg>
					<seg id="b.2CO.11.5" type="verse">
						Ngokuba ngithi angisilele ngalutho kubaphostoli abaqhamileyo kakhulu.
					</seg>
					<seg id="b.2CO.11.6" type="verse">
						Noma ngiyibhimbi lokukhuluma, nokho angisilo ngokwazi; lokhu sikubonakalisile kinina ngezindlela zonke ezintweni zonke.
					</seg>
					<seg id="b.2CO.11.7" type="verse">
						Kumbe ngonile yini ngokuzithoba ukuba niphakanyiswe nina, lokhu nganishumayeza ngesihle ivangeli likaNkulunkulu na?
					</seg>
					<seg id="b.2CO.11.8" type="verse">
						Ngaphanga amanye amabandla, ngithatha iholo kuwo, ukuba ngikhonze nina;
					</seg>
					<seg id="b.2CO.11.9" type="verse">
						nalapho ngikhona kini ngiswele, angibanga mthwalo kumuntu, ngokuba abazalwane abavela eMakedoniya bakuqeda ukuswela kwami; ezintweni zonke ngazilinda ukuba nginganisindi, futhi ngisezakuzilinda.
					</seg>
					<seg id="b.2CO.11.10" type="verse">
						Njengalokhu iqiniso likaKristu likimi, angiyikwaphucwa lolo dumo ezigodini zase-Akhaya.
					</seg>
					<seg id="b.2CO.11.11" type="verse">
						Ngani na? Ngokuba nginganithandi na? UNkulunkulu uyazi.
					</seg>
					<seg id="b.2CO.11.12" type="verse">
						Kepha engikwenzayo ngizakukwenza futhi, ukuze ngibaphuce ithuba abafuna ithuba lokuba bafunyanwe benjengathi kulokho abazibonga ngakho.
					</seg>
					<seg id="b.2CO.11.13" type="verse">
						Ngokuba abanjalo bangabaphostoli bamanga, izisebenzi ezikhohlisayo, beziguqula abaphostoli bakaKristu.
					</seg>
					<seg id="b.2CO.11.14" type="verse">
						Akumangalisi, ngokuba uSathane uqobo uziguqula ingelosi yokukhanya.
					</seg>
					<seg id="b.2CO.11.15" type="verse">
						Ngakho akuyinto enkulu, uma nezikhonzi zakhe ziziguqula izikhonzi zokulunga ezikuphela kwazo kuyakuba njengokwemisebenzi yazo.
					</seg>
					<seg id="b.2CO.11.16" type="verse">
						Ngiyaphinda ngithi: Makungasho muntu ngami ukuthi ngiyisiwula; kepha noma kungaba njalo, nokho ngamukeleni njengesiwula, ukuze nami ngizibonge kancane.
					</seg>
					<seg id="b.2CO.11.17" type="verse">
						Lokho engikushoyo ngalesi sibindi sokuzibonga, angikusho ngokweNkosi, kodwa ngikusho kungathi ngobuwula.
					</seg>
					<seg id="b.2CO.11.18" type="verse">
						Lokhu abaningi bezibonga ngokwenyama, nami ngiyakuzibonga.
					</seg>
					<seg id="b.2CO.11.19" type="verse">
						Ngokuba abayiziwula nibabekezelela ngenjabulo, lokhu ningabahlakaniphileyo,
					</seg>
					<seg id="b.2CO.11.20" type="verse">
						ngokuba niyabekezela, uma umuntu enenza izigqila, uma enidla, uma enibamba, uma ezikhukhumeza, uma enishaya ebusweni.
					</seg>
					<seg id="b.2CO.11.21" type="verse">
						Ngisho ngamahloni ukuthi kade sibuthakathaka. Kepha kulokho umuntu anesibindi ngakho — ngikhuluma ngobuwula — nami nginesibindi ngakho.
					</seg>
					<seg id="b.2CO.11.22" type="verse">
						BangamaHeberu na? Nami. Bangaba-Israyeli na? Nami. Bayinzalo ka-Abrahama na? Nami.
					</seg>
					<seg id="b.2CO.11.23" type="verse">
						Bayizikhonzi zikaKristu na? Ngikhulumisa okohlanya — ngiyiso kakhulu kunabo; ekukhandlekeni kakhulu kunabo, nasekuboshweni kaningi kunabo, nasekushayweni okukhulu impela, nasezingozini zokufa ngezikhathi eziningi.
					</seg>
					<seg id="b.2CO.11.24" type="verse">
						KubaJuda ngathola kahlanu imivimbo, kushiywa munye emashumini amane;
					</seg>
					<seg id="b.2CO.11.25" type="verse">
						ngashaywa kathathu ngezinduku, ngakhandwa kanye ngamatshe, kathathu ngalinyalelwa umkhumbi, ngaba semanzini olwandle ubusuku bunye nemini;
					</seg>
					<seg id="b.2CO.11.26" type="verse">
						ngangisekuhambeni kaningi, nasezingozini zemifula, nasezingozini zabaphangi, nasezingozini kwabakithi, nasezingozini kwabezizwe, nasezingozini emzini, nasezingozini ehlane, nasezingozini elwandle, nasezingozini kubazalwane bamanga,
					</seg>
					<seg id="b.2CO.11.27" type="verse">
						ngokukhandleka nangokukhathazeka, kaningi ngokuqwasha ebusuku, ngokulamba nangokoma, kaningi ngokuzila ukudla, nasemakhazeni nangokuhambaze;
					</seg>
					<seg id="b.2CO.11.28" type="verse">
						ngaphandle kwezinye izinto kukhona okungicindezelayo imihla yonke: ukukhathalela onke amabandla.
					</seg>
					<seg id="b.2CO.11.29" type="verse">
						Ngubani obuthakathaka ngingebuthakathaka nami na? Ngubani okhubekiswayo kungavuthi kimi na?
					</seg>
					<seg id="b.2CO.11.30" type="verse">
						Uma ngimelwe ukuzibonga, ngiyakuzibonga ngobuthakathaka bami.
					</seg>
					<seg id="b.2CO.11.31" type="verse">
						UNkulunkulu noYise weNkosi uJesu, obongekayo phakade naphakade, uyazi ukuthi angiqambi amanga.
					</seg>
					<seg id="b.2CO.11.32" type="verse">
						EDamaseku induna yenkosi u-Aretha yalinda umuzi wamaDamaseku ukuba ingibambe;
					</seg>
					<seg id="b.2CO.11.33" type="verse">
						ngehliswa efasiteleni ngesilulu ogangeni, ngaphepha ezandleni zayo.
					</seg>
				</div>
				<div id="b.2CO.12" type="chapter">
					<seg id="b.2CO.12.1" type="verse">
						Kumelwe ukuba ngizibonge noma kungasizi; kepha sengizakuphatha imibono nezambulo zeNkosi.
					</seg>
					<seg id="b.2CO.12.2" type="verse">
						Ngiyamazi umuntu ekuKristu, sekuyiminyaka eyishumi nane — nakuba wayesemzimbeni angazi, nakuba wayengaphandle komzimba angazi, nguNkulunkulu owaziyo — onjalo wahlwithwa wayiswa kwelesithathu izulu.
					</seg>
					<seg id="b.2CO.12.3" type="verse">
						Yebo, ngiyamazi umuntu onjalo — nakuba wayesemzimbeni, nakuba wayengekho emzimbeni, angazi, nguNkulunkulu owaziyo —
					</seg>
					<seg id="b.2CO.12.4" type="verse">
						ukuthi wahlwithwa wayiswa eParadisi, wezwa amazwi angakhulumekiyo, okungavunyelwe ukuba umuntu awakhulume.
					</seg>
					<seg id="b.2CO.12.5" type="verse">
						Ngonjalo ngizakuzibonga, kepha ngami uqobo angizukuzibonga, kuphela ngobuthakathaka bami.
					</seg>
					<seg id="b.2CO.12.6" type="verse">
						Ngokuba noma bengingathanda ukuzibonga, bengingezukuba yisiwula; ngokuba bengizakube ngikhuluma iqiniso, kepha ngiyayeka, funa umuntu acabange ngami okungaphezu kwalokho angibona ngiyikho nakuzwayo kimi.
					</seg>
					<seg id="b.2CO.12.7" type="verse">
						Ngalokho ukuze ngingaziphakamisi kakhulu ngobukhulu bezambulo, nganikwa iva enyameni, ingelosi kaSathane, ukuba ingimukule, ukuze ngingaziphakamisi kakhulu.
					</seg>
					<seg id="b.2CO.12.8" type="verse">
						Ngayo-ke nganxusa iNkosi kathathu ukuba isuke kimi.
					</seg>
					<seg id="b.2CO.12.9" type="verse">
						Yathi kimi: “Umusa wami ukwanele; ngokuba amandla ami apheleliswa ebuthakathakeni.” Ngakho kunalokho ngijabulela ukuzibonga ngobuthakathaka bami, ukuze amandla kaKristu ahlale phezu kwami.
					</seg>
					<seg id="b.2CO.12.10" type="verse">
						Ngakho ngenamile ebuthakathakeni, nasekuphathweni kabi, nasekusweleni, nasekuzingelweni, nasekubandezekeni ngenxa kaKristu, ngokuba uma ngibuthakathaka, yikhona nginamandla.
					</seg>
					<seg id="b.2CO.12.11" type="verse">
						Sengize ngaba yisiwula; nina ningiphoqile. Ngokuba mina kwakufanele ukuba nginconywe yinina. Ngokuba angisilele ngalutho kubaphostoli abaqhamileyo kakhulu, noma ngingento yalutho.
					</seg>
					<seg id="b.2CO.12.12" type="verse">
						Impela izibonakaliso zobuphostoli zenziwe kini ngokukhuthazela konke, nangezibonakaliso, nangezimangaliso, nangemisebenzi yamandla.
					</seg>
					<seg id="b.2CO.12.13" type="verse">
						Ngokuba nancishwani kunamanye amabandla, uma kungeyilokho ukuthi mina angibanga mthwalo kini na? Ngithetheleleni lelo cala.
					</seg>
					<seg id="b.2CO.12.14" type="verse">
						Bhekani, sekungokwesithathu ngilungele ukuza kini; angiyikuba mthwalo kini, ngokuba angifuni okwenu, kodwa ngifuna nina. Ngokuba akubantwana abafanele ukuqongelela abazali, kodwa abazali baqongelela abantwana.
					</seg>
					<seg id="b.2CO.12.15" type="verse">
						Kepha ngokujabula okukhulu ngiyakunikela konke, yebo, ngizinikele mina ngenxa yemiphefumulo yenu. Uma nginithanda kakhulu, kanti kuyilapho ngithandwa kancane na?
					</seg>
					<seg id="b.2CO.12.16" type="verse">
						Kepha makube ngukuthi anginisindanga mina, kodwa lokhu ngiyisihlakaniphi, nganibamba ngobuqili.
					</seg>
					<seg id="b.2CO.12.17" type="verse">
						Ngake nganiqilizela yini ngomunye walabo engabathumela kini na?
					</seg>
					<seg id="b.2CO.12.18" type="verse">
						Nganxusa uThithu, ngathuma kanye naye umzalwane; uThithu wake waniqilizela na? Asihambanga ngamoya munye na? Nangamkhondo munye na?
					</seg>
					<seg id="b.2CO.12.19" type="verse">
						Kade nicabanga ukuthi siyaziphendulela kini. Thina sikhuluma phambi kukaNkulunkulu sikuKristu; kepha konke, bathandwa, kwenzelwa ukwakhiwa kwenu.
					</seg>
					<seg id="b.2CO.12.20" type="verse">
						Ngokuba nginovalo lokuthi ekufikeni kwami mhlawumbe ngizakunifumana ningenjengalokho engikuthandayo, nami ngifunyanwe yinina nginjengalokho eningakuthandiyo, mhlawumbe kube khona ukuphikisana, nomhawu, nokuthukuthela, nemibango, nenhlebo, nokuceba, nokukhukhumala, neziyaluyalu,
					</seg>
					<seg id="b.2CO.12.21" type="verse">
						funa kuthi ekufikeni kwami futhi uNkulunkulu wami angithobise phambi kwenu, ngililele abaningi abakade bonile, bengaphendukanga kukho ukungcola nobufebe namanyala abakwenzileyo.
					</seg>
				</div>
				<div id="b.2CO.13" type="chapter">
					<seg id="b.2CO.13.1" type="verse">
						Lokhu kungokwesithathu ngiza kini. “Ngemilomo yawofakazi ababili nabathathu izindaba zonke ziyakuqiniswa.”
					</seg>
					<seg id="b.2CO.13.2" type="verse">
						Besengishilo ngaphambili kulabo abakade bonile nakubo bonke abanye, nakalokhu ngisho ngaphambili — ngisho manje ngingekho, njengalokho ngasho ngikhona ngokwesibili — ukuthi nxa ngifika futhi, angiyikuyekethisa.
					</seg>
					<seg id="b.2CO.13.3" type="verse">
						Ngokuba nifuna ubufakazi bokuthi kunguKristu okhulumayo kimi, yena ongebuthakathaka ngakini, kepha unamandla phakathi kwenu.
					</seg>
					<seg id="b.2CO.13.4" type="verse">
						Ngokuba noma wabethelwa esiphambanweni ngobuthakathaka, nokho uyaphila ngamandla kaNkulunkulu. Ngokuba nathi sibuthakathaka kuye, kodwa sizakuphila kanye naye ngamandla kaNkulunkulu ngakini.
					</seg>
					<seg id="b.2CO.13.5" type="verse">
						Zihloleni nina, nibone ukuba nisekukholweni yini, nizivivinye nina. Kanti anizazeli yini ukuthi uJesu Kristu ukinina? Uma kungenjalo, ningabokwaliwa.
					</seg>
					<seg id="b.2CO.13.6" type="verse">
						Kepha ngiyethemba ukuthi nizakwazi ukuthi thina asisibo abokwaliwa.
					</seg>
					<seg id="b.2CO.13.7" type="verse">
						Siyakhuleka kuNkulunkulu ukuba ningenzi lutho olubi, angisho ukuze sibonakale thina singabavunyiweyo kepha ukuba nina nikwenze okuhle, noma thina singaba njengabaliwayo.
					</seg>
					<seg id="b.2CO.13.8" type="verse">
						Ngokuba asinamandla okwenza utho, uma simelana neqiniso, kuphela uma simela iqiniso.
					</seg>
					<seg id="b.2CO.13.9" type="verse">
						Ngokuba siyajabula, nxa sibuthakathaka thina, nina-ke ninamandla; sikukhulekela nalokhu: ukupheleliswa kwenu.
					</seg>
					<seg id="b.2CO.13.10" type="verse">
						Ngalokho ngiloba lezi zinto ngingekho, ukuze, nxa ngikhona, ngingenzi kabukhali ngokwamandla eyanginika wona iNkosi, kube ngawokwakha, kungabi ngawokubhidliza.
					</seg>
					<seg id="b.2CO.13.11" type="verse">
						Elokugcina, bazalwane, thokozani, nipheleliswe, niduduzwe, nibe nhliziyonye, nibe nokuthula; khona uNkulunkulu wothando nokuthula uyakuba nani.
					</seg>
					<seg id="b.2CO.13.12" type="verse">
						Bingelelanani ngokwanga okungcwele.
					</seg>
					<seg id="b.2CO.13.13" type="verse">
						Abangcwele bonke bayakhonza kini.
					</seg>
					<seg id="b.2CO.13.14" type="verse">
						Umusa weNkosi uJesu Kristu, nothando lukaNkulunkulu, nokuhlangana kukaMoya oNgcwele makube nani nonke. Amen.
					</seg>
				</div>
			</div>
			<div id="b.GAL" type="book">
				<div id="b.GAL.1" type="chapter">
					<seg id="b.GAL.1.1" type="verse">
						UPawulu, umphostoli ongaveli kubantu noma ngomuntu, kodwa ngoJesu Kristu noNkulunkulu uYise owamvusa kwabafileyo,
					</seg>
					<seg id="b.GAL.1.2" type="verse">
						nabazalwane bonke abanami kuwo amabandla aseGalathiya:
					</seg>
					<seg id="b.GAL.1.3" type="verse">
						Makube kini umusa nokuthula okuvela kuNkulunkulu uBaba wethu naseNkosini yethu uJesu Kristu
					</seg>
					<seg id="b.GAL.1.4" type="verse">
						owazinikela ngenxa yezono zethu, ukuze asophule kuleli zwe elibi lamanje ngokwentando kaNkulunkulu uBaba wethu;
					</seg>
					<seg id="b.GAL.1.5" type="verse">
						makube kuye udumo kuze kube phakade. Amen.
					</seg>
					<seg id="b.GAL.1.6" type="verse">
						Ngiyamangala ngokuba nimhlubuka masinya kangaka yena owanibizela emuseni kaKristu, niye kwelinye ivangeli,
					</seg>
					<seg id="b.GAL.1.7" type="verse">
						elingesilo elinye, kuphela ukuba bakhona abanididayo, bethanda ukuphendukezela ivangeli likaKristu.
					</seg>
					<seg id="b.GAL.1.8" type="verse">
						Kepha-ke noma kungaba yithina noma ingelosi evela ezulwini enishumayeza ivangeli eliphambene nalelo esanishumayeza lona, makabe ngoqalekisiweyo.
					</seg>
					<seg id="b.GAL.1.9" type="verse">
						Njengalokho sesishilo, ngisaphinda nakalokhu, ngithi: Uma umuntu enishumayeza ivangeli eliphambene nalelo enalamukelayo, makabe ngoqalekisiweyo.
					</seg>
					<seg id="b.GAL.1.10" type="verse">
						Ngokuba manje ngizincengela kubantu noma kuNkulunkulu na? Kukho, ngifuna ukuzikholekisa kubantu yini? Uma bengisazikholekisa kubantu, kungaba angisiyo inceku kaKristu.
					</seg>
					<seg id="b.GAL.1.11" type="verse">
						Ngokuba ngiyanazisa, bazalwane, ukuba ivangeli elishunyayelwe yimina alisilo elingokwabantu.
					</seg>
					<seg id="b.GAL.1.12" type="verse">
						Ngokuba nami angilamukeliswanga ngumuntu, futhi angilifundiswanga, kepha ngilithole ngokwambulelwa nguJesu Kristu.
					</seg>
					<seg id="b.GAL.1.13" type="verse">
						Nizwile phela lokhu ngenkambo yami yakuqala ebuJudeni ukuthi ngalizingela kakhulu ibandla likaNkulunkulu, ngalichitha,
					</seg>
					<seg id="b.GAL.1.14" type="verse">
						futhi ebuJudeni ngabadlula abaningi abayintanga yami kwabakithi, ngishisekela kakhulu kunabo amasiko awokhokho.
					</seg>
					<seg id="b.GAL.1.15" type="verse">
						Kepha-ke mhla kwaba kuhle kuNkulunkulu owangahlukanisela kwasesiswini sikamame, wangibiza ngomusa wakhe
					</seg>
					<seg id="b.GAL.1.16" type="verse">
						ukuba ayambule iNdodana yakhe kimi, ukuze ngiyishumayele phakathi kwabezizwe, khona lapho angibuzananga nenyama negazi,
					</seg>
					<seg id="b.GAL.1.17" type="verse">
						futhi angenyukelanga eJerusalema kubona ababe ngabaphostoli ngaphambi kwami, kodwa ngamuka ngaya e-Arabiya, ngaphinda ngabuyela eDamaseku.
					</seg>
					<seg id="b.GAL.1.18" type="verse">
						Kwathi emva kweminyaka emithathu ngenyukela eJerusalema ukubona uKhefase; ngahlala kuye izinsuku eziyishumi nanhlanu.
					</seg>
					<seg id="b.GAL.1.19" type="verse">
						Kepha angibonanga omunye wabaphostoli, kuphela uJakobe umnawe weNkosi.
					</seg>
					<seg id="b.GAL.1.20" type="verse">
						Kulokhu-ke enginilobela khona bhekani, phambi kukaNkulunkulu, angiqambi amanga.
					</seg>
					<seg id="b.GAL.1.21" type="verse">
						Emva kwalokho ngeza emazweni aseSiriya naseKhilikhiya.
					</seg>
					<seg id="b.GAL.1.22" type="verse">
						Ngangisengongaziwayo ngobuso emabandleni aseJudiya akuKristu,
					</seg>
					<seg id="b.GAL.1.23" type="verse">
						abesezwile nje ukuthi: “Lowo okade esizingela useshumayela ukukholwa akade ekuchitha.”
					</seg>
					<seg id="b.GAL.1.24" type="verse">
						Ayesedumisa uNkulunkulu ngami.
					</seg>
				</div>
				<div id="b.GAL.2" type="chapter">
					<seg id="b.GAL.2.1" type="verse">
						Kwathi emva kweminyaka eyishumi nane ngabuye ngenyukela eJerusalema kanye noBarnaba, ngithatha noThithu futhi.
					</seg>
					<seg id="b.GAL.2.2" type="verse">
						Kepha ngenyukela ngambulelwe; ngabalandisa ivangeli engilishumayela phakathi kwabezizwe, kepha phambi kwabadumileyo bebodwa, funa mhlawumbe kungaba ngukuthi ngigijimela ize, noma sengagijimela ize.
					</seg>
					<seg id="b.GAL.2.3" type="verse">
						Kepha ngisho noThithu owayenami engumGreki kaphoqwanga ukuba asoke.
					</seg>
					<seg id="b.GAL.2.4" type="verse">
						Kepha kwaba ngenxa yabazalwane bamanga abangeniswa ngasese, abangena ngokunyenya, bezakuhlola ukukhululeka kwethu esinakho kuKristu Jesu, ukuze basenze izigqila,
					</seg>
					<seg id="b.GAL.2.5" type="verse">
						esingabahlehlelanga nasikhashana ngokubathobela, ukuze iqiniso levangeli lime njalo kinina.
					</seg>
					<seg id="b.GAL.2.6" type="verse">
						Kepha kwabadumile ngokuthi bayinto — nokuba babe yini, akulutho kimi; uNkulunkulu akakhethi ubuso bamuntu — ngokuba kimi abadumileyo abenezelanga lutho.
					</seg>
					<seg id="b.GAL.2.7" type="verse">
						Kepha kunalokho, lapho bebona ukuthi ngithenjiwe ngevangeli kwabangasokiyo njengoPetru kwabasokayo,
					</seg>
					<seg id="b.GAL.2.8" type="verse">
						ngokuba yena owanika uPetru amandla ukuba abe ngumphostoli wabasokayo wanginika nami amandla ukuba ngibe ngumphostoli wabezizwe,
					</seg>
					<seg id="b.GAL.2.9" type="verse">
						bathi ukubona umusa engiwuphiweyo, oJakobe noKhefase noJohane, ababaziswa ngokuthi bayizinsika, banika mina noBarnaba isandla sokunene sokuhlangana ukuba thina siye kwabezizwe, kepha bona baye kwabasokayo,
					</seg>
					<seg id="b.GAL.2.10" type="verse">
						kuphela ukuba sikhumbule abampofu, eyonanto nami ebengikhuthalele ukuyenza.
					</seg>
					<seg id="b.GAL.2.11" type="verse">
						Kepha ekufikeni kukaKhefase e-Antiyokiya ngamelana naye ubuso nobuso, ngokuba wayenecala.
					</seg>
					<seg id="b.GAL.2.12" type="verse">
						Ngokuba bengakafiki abanye ababevela kuJakobe, wayedla nabezizwe; kepha kuthe ukuba kufike bona, wamonyuka, wazahlukanisa nabo, esaba abokusoka.
					</seg>
					<seg id="b.GAL.2.13" type="verse">
						Nabanye abaJuda futhi bazenzisa kanye naye, waze wathatheka noBarnaba ngokuzenzisa kwabo.
					</seg>
					<seg id="b.GAL.2.14" type="verse">
						Kepha kuthe sengibonile ukuthi kabahambisi ngokweqiniso levangeli, ngathi kuKhefase phambi kwabo bonke: “Uma wena ongumJuda uhamba ngokwabezizwe, ungahambi ngokwabaJuda, ubaphoqa kanjani abezizwe ukuba bahambe ngokwabaJuda na?
					</seg>
					<seg id="b.GAL.2.15" type="verse">
						“Thina singabaJuda ngemvelo, singesizo izoni zabezizwe;
					</seg>
					<seg id="b.GAL.2.16" type="verse">
						kepha lokhu sazi ukuthi umuntu akalungisiswa ngemisebenzi yomthetho, kuphela ngokukholwa nguKristu Jesu, nathi sakholwa nguKristu Jesu ukuba silungisiswe ngokukholwa nguKristu kungengemisebenzi yomthetho; ngokuba ngemisebenzi yomthetho akuyikulungisiswa nyama.
					</seg>
					<seg id="b.GAL.2.17" type="verse">
						“Kepha uma thina, lapho sifuna ukulungisiswa ngoKristu, nathi uqobo safunyanwa siyizoni, kanti uKristu uyisikhonzi sesono na? Qha nakanye.
					</seg>
					<seg id="b.GAL.2.18" type="verse">
						Ngokuba uma ngibuye ngakhe engikudilizileyo, ngifakaza ukuthi ngingoweqa umthetho.
					</seg>
					<seg id="b.GAL.2.19" type="verse">
						Ngokuba ngomthetho mina ngafa kuwo umthetho, ukuze ngiphilele uNkulunkulu. Ngibethelwe kanye noKristu;
					</seg>
					<seg id="b.GAL.2.20" type="verse">
						akuseyimi ophilayo, kepha uKristu uphila kimi; kodwa ukuphila engikuphilayo kalokhu enyameni ngikuphila ngokukholwa, okungukukholwa yiNdodana kaNkulunkulu eyangithandayo, yazinikela ngenxa yami.
					</seg>
					<seg id="b.GAL.2.21" type="verse">
						Angiwenzi ize umusa kaNkulunkulu, ngokuba uma ukulunga kuya ngomthetho, khona uKristu wafela ize.”
					</seg>
				</div>
				<div id="b.GAL.3" type="chapter">
					<seg id="b.GAL.3.1" type="verse">
						O nina maGalathiya angaqondiyo! Ngubani oniloyileyo nina enalotshelwa phambi kwamehlo enu umfanekiso kaJesu Kristu ebethelwe esiphambanweni na?
					</seg>
					<seg id="b.GAL.3.2" type="verse">
						Yilokhu kuphela engithanda ukukwazi kinina ukuthi: Namukeliswa uMoya ngemisebenzi yomthetho noma ngezwi lokukholwa na?
					</seg>
					<seg id="b.GAL.3.3" type="verse">
						Niwulekile kangaka na? Niqalile kuMoya seniyakugcina enyameni na?
					</seg>
					<seg id="b.GAL.3.4" type="verse">
						Nahlupheka kangaka ngeze na? uma kambe kungeze.
					</seg>
					<seg id="b.GAL.3.5" type="verse">
						Ngakho yena oninikayo uMoya noveza imisebenzi yamandla phakathi kwenu ukwenza ngemisebenzi yomthetho noma ngezwi lokukholwa na?
					</seg>
					<seg id="b.GAL.3.6" type="verse">
						Njengalokho u-Abrahama wakholwa nguNkulunkulu, kwabalelwa kuye ukuthi ngukulunga.
					</seg>
					<seg id="b.GAL.3.7" type="verse">
						Yazini-ke ukuthi abokukholwa yibona abangamadodana ka-Abrahama.
					</seg>
					<seg id="b.GAL.3.8" type="verse">
						Kepha umbhalo, ubona ngaphambili ukuthi uNkulunkulu uzakulungisisa abezizwe ngokukholwa, walishumayela ngaphambili ivangeli ku-Abrahama, wathi: “Izizwe zonke ziyakubusiswa kuwe.”
					</seg>
					<seg id="b.GAL.3.9" type="verse">
						Njalo-ke abokukholwa bayabusiswa kanye no-Abrahama okholwayo.
					</seg>
					<seg id="b.GAL.3.10" type="verse">
						Ngokuba bonke abemisebenzi yomthetho baphansi kwesiqalekiso, ngokuba kulotshiwe ukuthi: “Baqalekisiwe bonke abangemi njalo kukho konke okulotshiweyo encwadini yomthetho ukuba bakwenze.”
					</seg>
					<seg id="b.GAL.3.11" type="verse">
						Kepha ukuthi ngomthetho akukho muntu olungisiswayo phambi kukaNkulunkulu kusobala, ngokuba olungileyo uzakuphila ngokukholwa;
					</seg>
					<seg id="b.GAL.3.12" type="verse">
						ngokuba umthetho awusiwo owokukholwa, kodwa owenza lokho uyakuphila ngakho.
					</seg>
					<seg id="b.GAL.3.13" type="verse">
						UKristu wasihlenga esiqalekisweni somthetho, ebenziwe isiqalekiso ngenxa yethu, ngokuba kulotshiwe ukuthi: “Baqalekisiwe bonke abalenga emthini,”
					</seg>
					<seg id="b.GAL.3.14" type="verse">
						ukuba isibusiso sika-Abrahama ngoKristu Jesu sifike kubo abezizwe, ukuze samukeliswe isithembiso sikaMoya ngokukholwa.
					</seg>
					<seg id="b.GAL.3.15" type="verse">
						Bazalwane, ngikhulumisa okwabantu: nokuba kuyintando yokugcina yomuntu eyaqiniswayo, akakho oyichithayo noma enezele kuyo.
					</seg>
					<seg id="b.GAL.3.16" type="verse">
						Manje-ke izithembiso zanikwa u-Abrahama nenzalo yakhe; akasho ukuthi: “Ezinzalweni,” kungathi ngeziningi, kepha kungathi ngeyodwa ukuthi: Nasenzalweni yakho enguKristu.
					</seg>
					<seg id="b.GAL.3.17" type="verse">
						Kepha ngisho lokhu ukuthi isivumelwano esaqiniswa nguNkulunkulu ngaphambili, umthetho owavela emva kweminyaka engamakhulu amane namashumi amathathu, awusesuli, uze usichithe isithembiso;
					</seg>
					<seg id="b.GAL.3.18" type="verse">
						ngokuba uma ifa likhona ngomthetho, alikho ngesithembiso; kepha uNkulunkulu umnikile lona u-Abrahama ngesithembiso.
					</seg>
					<seg id="b.GAL.3.19" type="verse">
						Pho, umthetho uyini na? Wenezelwa ngenxa yeziphambeko, kuze kufike inzalo enikiwe isithembiso, umisiwe ngezingelosi, ngesandla somlamuleli.
					</seg>
					<seg id="b.GAL.3.20" type="verse">
						Kepha umlamuleli kasiye owamunye; kepha uNkulunkulu munye.
					</seg>
					<seg id="b.GAL.3.21" type="verse">
						Pho-ke, umthetho uphambene nezithembiso zikaNkulunkulu na? Qha nakanye. Ngokuba uma wawunikiwe umthetho onamandla okuphilisa, ngempela ukulungisiswa ngakuya ngomthetho.
					</seg>
					<seg id="b.GAL.3.22" type="verse">
						Kepha umbhalo uvalele konke phansi kwesono, ukuze isithembiso ngokukholwa nguJesu Kristu siphiwe abakholwayo.
					</seg>
					<seg id="b.GAL.3.23" type="verse">
						Kepha kungakafiki ukukholwa, sasigcinwa phansi komthetho, sivalelwe kuze kufike ukukholwa obekuzakwambulwa.
					</seg>
					<seg id="b.GAL.3.24" type="verse">
						Njalo-ke umthetho sewaba ngumlayi wethu wokusiyisa kuKristu, ukuze silungisiswe ngokukholwa.
					</seg>
					<seg id="b.GAL.3.25" type="verse">
						Kepha-ke sekufikile ukukholwa, asisephansi komlayi.
					</seg>
					<seg id="b.GAL.3.26" type="verse">
						Ngokuba nonke ningabantwana bakaNkulunkulu ngokukholwa kuKristu.
					</seg>
					<seg id="b.GAL.3.27" type="verse">
						Ngokuba nonke enabhapathizelwa kuKristu nembatha uKristu.
					</seg>
					<seg id="b.GAL.3.28" type="verse">
						Akakho umJuda nomGreki, akakho oboshiweyo nokhululekileyo, akakho owesilisa nowesifazane, ngokuba nina nonke nimunye kuKristu Jesu.
					</seg>
					<seg id="b.GAL.3.29" type="verse">
						Kepha uma ningabakaKristu, seniyinzalo ka-Abrahama, niyizindlalifa ngokwesithembiso.
					</seg>
				</div>
				<div id="b.GAL.4" type="chapter">
					<seg id="b.GAL.4.1" type="verse">
						Kepha ngithi ngesikhathi indlalifa iseyingane, kayahlukile ngalutho encekwini, ingani iyinkosi yakho konke;
					</seg>
					<seg id="b.GAL.4.2" type="verse">
						kodwa iphansi kwabaphathi nababonisi, kuze kube yisikhathi esamiswa nguyise ngaphambili.
					</seg>
					<seg id="b.GAL.4.3" type="verse">
						Kanjalo nathi, lapho siseyizingane, sasisebugqileni phansi kwezifundiso zobungane zezwe;
					</seg>
					<seg id="b.GAL.4.4" type="verse">
						kepha lapho sekufikile ukuphelela kwesikhathi, uNkulunkulu wathuma iNdodana yakhe, izelwe ngowesifazane, izelwe phansi komthetho,
					</seg>
					<seg id="b.GAL.4.5" type="verse">
						ukuze ihlenge abaphansi komthetho ukuba samukele ukuma kwamadodana.
					</seg>
					<seg id="b.GAL.4.6" type="verse">
						Lokhu ningamadodana, uNkulunkulu uthumile uMoya weNdodana yakhe ezinhliziyweni zenu omemeza ethi: “Aba, Baba!”
					</seg>
					<seg id="b.GAL.4.7" type="verse">
						Njalo-ke awuseyiyo inceku, kepha usuyindodana; kepha uma uyindodana, uyindlalifa futhi ngaye uNkulunkulu.
					</seg>
					<seg id="b.GAL.4.8" type="verse">
						Kepha ngaleso sikhathi ningamazi uNkulunkulu naniyizigqila phansi kwalabo abangesibo onkulunkulu ngemvelo;
					</seg>
					<seg id="b.GAL.4.9" type="verse">
						kepha manje, njengalokhu senimazi uNkulunkulu, yebo, phezu kwalokho, niyaziwa nguNkulunkulu, kukanjani ukuba nibuyele ezifundisweni zobungane ezilulana nezingelutho, enithanda ukuphinda nibe yizigqila zazo na?
					</seg>
					<seg id="b.GAL.4.10" type="verse">
						Nigcina izinsuku, nezinyanga, nezikhathi, neminyaka.
					</seg>
					<seg id="b.GAL.4.11" type="verse">
						Nginovalo ngani ukuthi mhlawumbe nginihluphekele ngeze.
					</seg>
					<seg id="b.GAL.4.12" type="verse">
						Yibani njengami, ngokuba nami nginjengani; bazalwane, ngiyanincenga. Aningonanga ngalutho;
					</seg>
					<seg id="b.GAL.4.13" type="verse">
						kepha niyazi ukuthi kwaba ngenxa yobuthakathaka benyama ukuba ngishumayele ivangeli kini okokuqala,
					</seg>
					<seg id="b.GAL.4.14" type="verse">
						nokulingwa kwenu ngenyama yami anikudelelanga, aninengwanga yikho, kodwa nangamukela ngokungathi ngiyingelosi kaNkulunkulu, ngokungathi nginguKristu Jesu.
					</seg>
					<seg id="b.GAL.4.15" type="verse">
						Pho, sekwayaphi ukuzihalalisela kwenu na? Ngokuba ngiyanifakazela ngokuthi, uma kwakungenzeka, nanizakukhipha amehlo enu, ninginike wona.
					</seg>
					<seg id="b.GAL.4.16" type="verse">
						Konje sengaba yisitha kini ngokunishumayeza iqiniso na?
					</seg>
					<seg id="b.GAL.4.17" type="verse">
						Banishisekela ngokungekuhle, yebo, bafuna ukunivalela ngaphandle, ukuze nishisekele bona.
					</seg>
					<seg id="b.GAL.4.18" type="verse">
						Kepha kuhle ukushisekelelwa ngento enhle njalonjalo, kungabi nxa ngikhona kini kuphela,
					</seg>
					<seg id="b.GAL.4.19" type="verse">
						bantwana bami, enginemihelo futhi ngani, uKristu aze abunjwe phakathi kini;
					</seg>
					<seg id="b.GAL.4.20" type="verse">
						kepha bengingathanda ngibe khona kini manje, ngiguqule izwi lami, ngokuba ngididekile ngani.
					</seg>
					<seg id="b.GAL.4.21" type="verse">
						Ngitsheleni nina enithanda ukuba phansi komthetho, aniwuzwa yini umthetho na?
					</seg>
					<seg id="b.GAL.4.22" type="verse">
						Ngokuba kulotshiwe ukuthi u-Abrahama wayenamadodana amabili, enye kuso isigqilakazi nenye kokhululekileyo.
					</seg>
					<seg id="b.GAL.4.23" type="verse">
						Kodwa eyesigqilakazi izelwe ngokwenyama, kepha eyokhululekileyo izelwe ngesithembiso.
					</seg>
					<seg id="b.GAL.4.24" type="verse">
						Lokhu kungukufanekisa; ngokuba laba bayizivumelwano ezimbili, esinye ngesasentabeni yaseSinayi, esizalela ubugqila, esinguHagari.
					</seg>
					<seg id="b.GAL.4.25" type="verse">
						Kepha uHagari lo uyintaba yaseSinayi e-Arabiya, eqondene neJerusalema lakalokhu, ngokuba lisebugqileni nabantwana balo.
					</seg>
					<seg id="b.GAL.4.26" type="verse">
						Kepha iJerusalema eliphezulu likhululekile, lona lingumame wethu.
					</seg>
					<seg id="b.GAL.4.27" type="verse">
						Ngokuba kulotshiwe ukuthi: “Thokoza wena nyumba ongazaliyo; mpompoloza wena ongenamihelo; ngokuba abantwana boyisikhwebu baningi kunabakhe onendoda.”
					</seg>
					<seg id="b.GAL.4.28" type="verse">
						Kepha nina bazalwane, njengo-Isaka ningabantwana besithembiso.
					</seg>
					<seg id="b.GAL.4.29" type="verse">
						Kepha njengakuleso sikhathi owazalwa ngokwenyama wazingela owazalwa ngokoMoya, kunjalo-ke namanje.
					</seg>
					<seg id="b.GAL.4.30" type="verse">
						Kodwa umbhalo uthini na? Uthi: “Xosha isigqilakazi nendodana yaso, ngokuba indodana yesigqilakazi ayisoze yalidla ifa kanye nendodana yokhululekileyo.”
					</seg>
					<seg id="b.GAL.4.31" type="verse">
						Ngakho-ke, bazalwane, asisibo abantwana besigqilakazi, singabokhululekileyo.
					</seg>
				</div>
				<div id="b.GAL.5" type="chapter">
					<seg id="b.GAL.5.1" type="verse">
						UKristu wasikhulula ukuba sibe nenkululeko; ngakho-ke yimani niqine, ningabe nisaboshelwa ejokeni lobugqila.
					</seg>
					<seg id="b.GAL.5.2" type="verse">
						Bhekani, mina Pawulu ngithi kini, uma nisoka, uKristu kayikunisiza ngalutho.
					</seg>
					<seg id="b.GAL.5.3" type="verse">
						Ngiyaphinda ngiqinisa kumuntu wonke osokayo ukuthi unecala lokugcina umthetho wonke.
					</seg>
					<seg id="b.GAL.5.4" type="verse">
						Nahlukene noKristu nina nonke enifuna ukulungisiswa ngomthetho; niwile emseni.
					</seg>
					<seg id="b.GAL.5.5" type="verse">
						Ngokuba thina ngaye uMoya sihlalela ithemba lokulungisiswa ngokukholwa.
					</seg>
					<seg id="b.GAL.5.6" type="verse">
						Ngokuba kuKristu Jesu akusizi lutho ukusoka nokungasoki, kepha kuphela ukukholwa okusebenza ngothando.
					</seg>
					<seg id="b.GAL.5.7" type="verse">
						Benigijima kahle; pho, nithiywe ngubani ukuba ningalaleli iqiniso na?
					</seg>
					<seg id="b.GAL.5.8" type="verse">
						Lokho kuyenga akuveli konibizayo.
					</seg>
					<seg id="b.GAL.5.9" type="verse">
						Imvubelo eyingcosana ibilisa inhlama yonke.
					</seg>
					<seg id="b.GAL.5.10" type="verse">
						Nginethemba ngani eNkosini ukuthi aniyikuba nawo omunye umqondo; kepha onikhathazayo uyakuthwala ukwahlulelwa kwakhe, noma engubani.
					</seg>
					<seg id="b.GAL.5.11" type="verse">
						Kepha mina, bazalwane, uma ngisashumayela ukusoka, ngisazingelelwani na? Ngabe siphelile isikhubekiso sesiphambano.
					</seg>
					<seg id="b.GAL.5.12" type="verse">
						Sengathi bangazihuna abaninyakazisayo.
					</seg>
					<seg id="b.GAL.5.13" type="verse">
						Ngokuba nina bazalwane nabizelwa ekukhululekeni. Kuphela ningakwenzi ukukhululeka kube yithuba enyameni, kepha khonzanani ngothando.
					</seg>
					<seg id="b.GAL.5.14" type="verse">
						Ngokuba umthetho wonke ugcwalisiwe ezwini linye lokuthi: “Wothanda umakhelwane wakho njengokuba uzithanda wena.”
					</seg>
					<seg id="b.GAL.5.15" type="verse">
						Kepha uma nilumana, nidlana, qaphelani ukuba ningaqedani.
					</seg>
					<seg id="b.GAL.5.16" type="verse">
						Kepha ngithi: Hambani ngoMoya, khona aniyikufeza izinkanuko zenyama.
					</seg>
					<seg id="b.GAL.5.17" type="verse">
						Ngokuba inyama ikhanuka okuphambene noMoya, kepha uMoya ukhanuka okuphambene nenyama; ngokuba lezi zinto ziyamelana, ukuze ningenzi lokho enikuthandayo.
					</seg>
					<seg id="b.GAL.5.18" type="verse">
						Kepha uma niholwa nguMoya, aniphansi komthetho.
					</seg>
					<seg id="b.GAL.5.19" type="verse">
						Kepha imisebenzi yenyama isobala, engukuthi: ubufebe, nokungcola, namanyala,
					</seg>
					<seg id="b.GAL.5.20" type="verse">
						nokukhonza izithombe, nokuthakatha, nobutha, nokulwa, nomona, nokuthukuthela, nokubanga, nokwalana, nokwahlukana,
					</seg>
					<seg id="b.GAL.5.21" type="verse">
						nomhawu, nokudakwa, nokuxokozela, nokunjalo engandulela ukunitshela ngakho, njengokuba senganitshela ukuthi abenza okunje abayikulidla ifa lombuso kaNkulunkulu.
					</seg>
					<seg id="b.GAL.5.22" type="verse">
						Kepha izithelo zikaMoya ziluthando, nokujabula, nokuthula, nokubekezela, nobubele, nobuvi, nokukholeka,
					</seg>
					<seg id="b.GAL.5.23" type="verse">
						nobumnene, nokuzithiba. Akukho mthetho omelana nokunjalo.
					</seg>
					<seg id="b.GAL.5.24" type="verse">
						Kepha abakaKristu Jesu babethele esiphambanweni inyama kanye nokuhuheka nezinkanuko.
					</seg>
					<seg id="b.GAL.5.25" type="verse">
						Uma siphila ngoMoya, masihambe futhi ngoMoya.
					</seg>
					<seg id="b.GAL.5.26" type="verse">
						Masingafuni udumo oluze, siqalana, sifelane umhawu.
					</seg>
				</div>
				<div id="b.GAL.6" type="chapter">
					<seg id="b.GAL.6.1" type="verse">
						Bazalwane, uma umuntu ehlelwa yisiphambeko, nina bomoya mbuyiseni onjalo ngomoya wobumnene; uzibheke wena, funa uyengwe nawe.
					</seg>
					<seg id="b.GAL.6.2" type="verse">
						Thwalisanani imithwalo yenu, nigcwalise kanjalo umthetho kaKristu.
					</seg>
					<seg id="b.GAL.6.3" type="verse">
						Ngokuba uma umuntu ezishaya utho, engelutho, uyazikhohlisa.
					</seg>
					<seg id="b.GAL.6.4" type="verse">
						Kepha makube yilowo nalowo ahlole owakhe umsebenzi, yikhona eyakuba nokubongwa ngokungokwakhe yedwa, kungengokomunye,
					</seg>
					<seg id="b.GAL.6.5" type="verse">
						ngokuba yilowo nalowo uyakuthwala owakhe umthwalo.
					</seg>
					<seg id="b.GAL.6.6" type="verse">
						Kepha yena ofundiswa izwi makahlanganyele nalowo omfundisayo kuzo zonke izinto ezinhle.
					</seg>
					<seg id="b.GAL.6.7" type="verse">
						Ningaduki; uNkulunkulu akahlekwa. Ngokuba lokho akuhlwanyelayo umuntu, lokho wokuvuna.
					</seg>
					<seg id="b.GAL.6.8" type="verse">
						Ngokuba ohlwanyelela inyama yakhe uyakuvuna ukubhubha kuyo inyama; kepha ohlwanyelela uMoya uyakuvuna ukuphila okuphakade kuMoya.
					</seg>
					<seg id="b.GAL.6.9" type="verse">
						Kepha masingakhathali ekwenzeni okuhle, ngokuba siyakuvuna ngesikhathi esifaneleyo, uma singadangali.
					</seg>
					<seg id="b.GAL.6.10" type="verse">
						Ngakho-ke njengokuba sinethuba, asenze okuhle kubo bonke, kepha ikakhulu kwabendlu yokukholwa.
					</seg>
					<seg id="b.GAL.6.11" type="verse">
						Ake nibone ukuloba okungaka enginilobele ngakho ngesami isandla.
					</seg>
					<seg id="b.GAL.6.12" type="verse">
						Bonke abafuna ukubukeka enyameni, yibona abaniphoqela ukusoka, kuphela ukuba bangayikuzingelwa ngenxa yesiphambano sikaKristu.
					</seg>
					<seg id="b.GAL.6.13" type="verse">
						Ngokuba ngisho bona abasokayo nabo kabawugcini umthetho, kodwa bathanda ukuba nisoke, ukuze bazibonge ngenyama yenu.
					</seg>
					<seg id="b.GAL.6.14" type="verse">
						Kepha kimi makungabikho nakanye ukuzibonga, kuphela ngesiphambano seNkosi yethu uJesu Kristu, okubethelwe ngaye izwe kimi nami kulo izwe.
					</seg>
					<seg id="b.GAL.6.15" type="verse">
						Ngokuba nakusoka nakungasoki akulutho, isidalwa esisha kuphela.
					</seg>
					<seg id="b.GAL.6.16" type="verse">
						Bonke abahamba ngale ndlela makube kubo ukuthula nesihawu, yebo, ku-Israyeli kaNkulunkulu.
					</seg>
					<seg id="b.GAL.6.17" type="verse">
						Mangingabe ngisakhathazwa muntu, ngokuba ngiphethe emzimbeni wami izimpawu zikaJesu.
					</seg>
					<seg id="b.GAL.6.18" type="verse">
						Umusa weNkosi yethu uJesu Kristu mawube nomoya wenu, bazalwane. Amen.
					</seg>
				</div>
			</div>
			<div id="b.EPH" type="book">
				<div id="b.EPH.1" type="chapter">
					<seg id="b.EPH.1.1" type="verse">
						UPawulu, umphostoli kaKristu Jesu ngentando kaNkulunkulu, kubo abangcwele abase-Efesu nakubo abakholwa nguKristu Jesu:
					</seg>
					<seg id="b.EPH.1.2" type="verse">
						Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.EPH.1.3" type="verse">
						Makabongwe uNkulunkulu, uYise weNkosi yethu uJesu Kristu osibusisile ezulwini kuKristu ngesibusiso sonke sokomoya,
					</seg>
					<seg id="b.EPH.1.4" type="verse">
						njengalokho asikhethela kuye ngothando ngaphambi kokusekelwa kwezwe ukuba sibe ngcwele, singabi nakusolwa phambi kwakhe;
					</seg>
					<seg id="b.EPH.1.5" type="verse">
						wasimisela ngaphambili ukuba sibe ngabantwana kuye ngoJesu Kristu, njengalokho kwaba kuhle kuye ngentando yakhe,
					</seg>
					<seg id="b.EPH.1.6" type="verse">
						ukuze kutuswe inkazimulo yomusa wakhe asiphe wona ngesihle ngaye oThandiweyo;
					</seg>
					<seg id="b.EPH.1.7" type="verse">
						esinokuhlengwa kuye ngegazi lakhe, ukuthethelelwa kwezono ngokwengcebo yomusa wakhe
					</seg>
					<seg id="b.EPH.1.8" type="verse">
						awuvamisa kithi ngakho konke ukuhlakanipha nokuqonda,
					</seg>
					<seg id="b.EPH.1.9" type="verse">
						esazisa imfihlakalo yentando yakhe njengokuzibonela kwakhe azimisela khona ngaphambili,
					</seg>
					<seg id="b.EPH.1.10" type="verse">
						kuze kube yihlelo lokuphelela kwezikhathi lokuba kuhlanganiselwe ndawonye kuKristu konke okusezulwini nokusemhlabeni;
					</seg>
					<seg id="b.EPH.1.11" type="verse">
						kuyena esabelwa futhi ifa kuye, esakumiselwa ngaphambili ngokwesimiso salowo osebenza izinto zonke ngokunquma kwentando yakhe,
					</seg>
					<seg id="b.EPH.1.12" type="verse">
						ukuze sibe ludumo lwenkazimulo yakhe, thina esethemba ngaphambili kuKristu;
					</seg>
					<seg id="b.EPH.1.13" type="verse">
						kuye nani esenizwile izwi leqiniso, ivangeli lokusindiswa kwenu, enakholwa nguye futhi, nani nabekwa uphawu olunguMoya oNgcwele wesithembiso
					</seg>
					<seg id="b.EPH.1.14" type="verse">
						oyisibambiso sefa lethu, kube ngukuhlengwa kokungokwakhe, ukuze kutuswe inkazimulo yakhe.
					</seg>
					<seg id="b.EPH.1.15" type="verse">
						Ngalokho nami, sengizwile ngokukholwa okukini eNkosini uJesu nothando kubo bonke abangcwele,
					</seg>
					<seg id="b.EPH.1.16" type="verse">
						angiyeki ukubonga ngenxa yenu, nginikhumbula emikhulekweni yami,
					</seg>
					<seg id="b.EPH.1.17" type="verse">
						ukuze uNkulunkulu weNkosi yethu uJesu Kristu, uYise wenkazimulo, aniphe umoya wokuhlakanipha nokwambulelwa ekumazini yena;
					</seg>
					<seg id="b.EPH.1.18" type="verse">
						ekhanyisiwe amehlo enhliziyo yenu, nize nazi okuyithemba lobizo lwakhe nokuyingcebo yenkazimulo yefa lakhe kubo abangcwele,
					</seg>
					<seg id="b.EPH.1.19" type="verse">
						nokungubukhulu obumangalisayo bamandla akhe kithina esikholwayo, ngokokusebenza kwamandla akhe amakhulu
					</seg>
					<seg id="b.EPH.1.20" type="verse">
						asebenze ngawo kuKristu emvusa kwabafileyo, wamhlalisa ngakwesokunene sakhe ezulwini,
					</seg>
					<seg id="b.EPH.1.21" type="verse">
						ngaphezu kwakho konke ukubusa, negunya, namandla, nobukhosi, namagama onke aphathwayo, kungekuleli zwe lodwa kepha nakulo elizayo;
					</seg>
					<seg id="b.EPH.1.22" type="verse">
						wakubeka konke phansi kwezinyawo zakhe, wammisa abe yinhloko phezu kwakho konke kulo ibandla,
					</seg>
					<seg id="b.EPH.1.23" type="verse">
						elona lingumzimba wakhe, ukugcwala kwakhe ogcwalisa konke kubo bonke.
					</seg>
				</div>
				<div id="b.EPH.2" type="chapter">
					<seg id="b.EPH.2.1" type="verse">
						Uniphilisile nani enanifile ngeziphambeko nangezono zenu,
					</seg>
					<seg id="b.EPH.2.2" type="verse">
						enanikade nihamba kuzo ngokwendlela yaleli zwe, ngokombusi wamandla omkhathi, ongumoya osasebenza kubantwana bokungalaleli,
					</seg>
					<seg id="b.EPH.2.3" type="verse">
						esasikade sihamba phakathi kwabo sonke ezinkanukweni zenyama yethu, senza intando yenyama neyengqondo; ngemvelo sasingabantwana bolaka njengabo abanye.
					</seg>
					<seg id="b.EPH.2.4" type="verse">
						Kepha uNkulunkulu ecebile ngesihawu, ngenxa yothando lwakhe olukhulu asithanda ngalo,
					</seg>
					<seg id="b.EPH.2.5" type="verse">
						sesifile ngeziphambeko, wenza siphile kanye noKristu — kungomusa nisindisiwe —
					</seg>
					<seg id="b.EPH.2.6" type="verse">
						wasivusa kanye naye, wasihlalisa kanye naye embusweni wezulu kuKristu Jesu,
					</seg>
					<seg id="b.EPH.2.7" type="verse">
						kuze kuthi ezikhathini ezizayo abonakalise ingcebo enkulu yomusa wakhe ngobubele kithina kuKristu Jesu.
					</seg>
					<seg id="b.EPH.2.8" type="verse">
						Ngokuba ngomusa nisindisiwe ngokukholwa; nalokhu akuveli kini, kuyisipho sikaNkulunkulu;
					</seg>
					<seg id="b.EPH.2.9" type="verse">
						akuveli ngemisebenzi, ukuze kungabikho ozibongayo.
					</seg>
					<seg id="b.EPH.2.10" type="verse">
						Ngokuba singumsebenzi wakhe kuKristu Jesu, sidalelwe imisebenzi emihle ayilungisela ngaphambili uNkulunkulu ukuba sihambe kuyo.
					</seg>
					<seg id="b.EPH.2.11" type="verse">
						Ngakho khumbulani ukuthi nina enanikade ningabezizwe ngokwenyama, ababizwa ngokuthi abangasoki yilabo ababizwa ngokuthi abokusoka, okwenziwa ngezandla enyameni,
					</seg>
					<seg id="b.EPH.2.12" type="verse">
						ukuthi ngaleso sikhathi naningenaye uKristu, naningaphandle kombuso ka-Israyeli, naningabafokazi ezivumelwaneni zesithembiso, ningenathemba, ningenaNkulunkulu ezweni.
					</seg>
					<seg id="b.EPH.2.13" type="verse">
						Kepha manje kuKristu Jesu nina enanikade nikude senenziwe abaseduze ngegazi likaKristu.
					</seg>
					<seg id="b.EPH.2.14" type="verse">
						Ngokuba yena ungukuthula kwethu, owenza kokubili kwaba kunye, nowabhidliza udonga olwahlukanisayo olungubutha,
					</seg>
					<seg id="b.EPH.2.15" type="verse">
						ngenyama yakhe ewenzile ize umthetho wemiyalo esezimisweni ukuba adale kuyena labo ababili babe muntu munye omusha, enze ukuthula,
					</seg>
					<seg id="b.EPH.2.16" type="verse">
						enze futhi ukuba bobabili babuyisane noNkulunkulu emzimbeni munye ngesiphambano, esebulele ubutha ngakho.
					</seg>
					<seg id="b.EPH.2.17" type="verse">
						Weza washumayela ivangeli lokuthula kinina enanikude, yebo, ukuthula nakubo abaseduze.
					</seg>
					<seg id="b.EPH.2.18" type="verse">
						Ngokuba ngaye sinokungena sobabili ngoMoya munye kuYise.
					</seg>
					<seg id="b.EPH.2.19" type="verse">
						Ngakho aniseyibo abafokazi nezihambi, kodwa senimbuso munye nabangcwele, ningabendlu kaNkulunkulu,
					</seg>
					<seg id="b.EPH.2.20" type="verse">
						nakhiwe phezu kwesisekelo sabaphostoli nabaprofethi, uKristu Jesu uqobo lwakhe eyitshe legumbi,
					</seg>
					<seg id="b.EPH.2.21" type="verse">
						okuhlanganiselwe kuye isakhiwo sonke, sikhule sibe yithempeli elingcwele eNkosini,
					</seg>
					<seg id="b.EPH.2.22" type="verse">
						okukuyo nani, nakhiwe kanye nabanye, ukuba nibe yindlu kaNkulunkulu ngoMoya.
					</seg>
				</div>
				<div id="b.EPH.3" type="chapter">
					<seg id="b.EPH.3.1" type="verse">
						Uniphilisile nani enanifile ngeziphambeko nangezono zenu,
					</seg>
					<seg id="b.EPH.3.2" type="verse">
						enanikade nihamba kuzo ngokwendlela yaleli zwe, ngokombusi wamandla omkhathi, ongumoya osasebenza kubantwana bokungalaleli,
					</seg>
					<seg id="b.EPH.3.3" type="verse">
						esasikade sihamba phakathi kwabo sonke ezinkanukweni zenyama yethu, senza intando yenyama neyengqondo; ngemvelo sasingabantwana bolaka njengabo abanye.
					</seg>
					<seg id="b.EPH.3.4" type="verse">
						Kepha uNkulunkulu ecebile ngesihawu, ngenxa yothando lwakhe olukhulu asithanda ngalo,
					</seg>
					<seg id="b.EPH.3.5" type="verse">
						sesifile ngeziphambeko, wenza siphile kanye noKristu — kungomusa nisindisiwe —
					</seg>
					<seg id="b.EPH.3.6" type="verse">
						wasivusa kanye naye, wasihlalisa kanye naye embusweni wezulu kuKristu Jesu,
					</seg>
					<seg id="b.EPH.3.7" type="verse">
						kuze kuthi ezikhathini ezizayo abonakalise ingcebo enkulu yomusa wakhe ngobubele kithina kuKristu Jesu.
					</seg>
					<seg id="b.EPH.3.8" type="verse">
						Ngokuba ngomusa nisindisiwe ngokukholwa; nalokhu akuveli kini, kuyisipho sikaNkulunkulu;
					</seg>
					<seg id="b.EPH.3.9" type="verse">
						akuveli ngemisebenzi, ukuze kungabikho ozibongayo.
					</seg>
					<seg id="b.EPH.3.10" type="verse">
						Ngokuba singumsebenzi wakhe kuKristu Jesu, sidalelwe imisebenzi emihle ayilungisela ngaphambili uNkulunkulu ukuba sihambe kuyo.
					</seg>
					<seg id="b.EPH.3.11" type="verse">
						Ngakho khumbulani ukuthi nina enanikade ningabezizwe ngokwenyama, ababizwa ngokuthi abangasoki yilabo ababizwa ngokuthi abokusoka, okwenziwa ngezandla enyameni,
					</seg>
					<seg id="b.EPH.3.12" type="verse">
						ukuthi ngaleso sikhathi naningenaye uKristu, naningaphandle kombuso ka-Israyeli, naningabafokazi ezivumelwaneni zesithembiso, ningenathemba, ningenaNkulunkulu ezweni.
					</seg>
					<seg id="b.EPH.3.13" type="verse">
						Kepha manje kuKristu Jesu nina enanikade nikude senenziwe abaseduze ngegazi likaKristu.
					</seg>
					<seg id="b.EPH.3.14" type="verse">
						Ngokuba yena ungukuthula kwethu, owenza kokubili kwaba kunye, nowabhidliza udonga olwahlukanisayo olungubutha,
					</seg>
					<seg id="b.EPH.3.15" type="verse">
						ngenyama yakhe ewenzile ize umthetho wemiyalo esezimisweni ukuba adale kuyena labo ababili babe muntu munye omusha, enze ukuthula,
					</seg>
					<seg id="b.EPH.3.16" type="verse">
						enze futhi ukuba bobabili babuyisane noNkulunkulu emzimbeni munye ngesiphambano, esebulele ubutha ngakho.
					</seg>
					<seg id="b.EPH.3.17" type="verse">
						Weza washumayela ivangeli lokuthula kinina enanikude, yebo, ukuthula nakubo abaseduze.
					</seg>
					<seg id="b.EPH.3.18" type="verse">
						Ngokuba ngaye sinokungena sobabili ngoMoya munye kuYise.
					</seg>
					<seg id="b.EPH.3.19" type="verse">
						Ngakho aniseyibo abafokazi nezihambi, kodwa senimbuso munye nabangcwele, ningabendlu kaNkulunkulu,
					</seg>
					<seg id="b.EPH.3.20" type="verse">
						nakhiwe phezu kwesisekelo sabaphostoli nabaprofethi, uKristu Jesu uqobo lwakhe eyitshe legumbi,
					</seg>
					<seg id="b.EPH.3.21" type="verse">
						okuhlanganiselwe kuye isakhiwo sonke, sikhule sibe yithempeli elingcwele eNkosini,
					</seg>
					<seg id="b.EPH.3.22" type="verse">
						okukuyo nani, nakhiwe kanye nabanye, ukuba nibe yindlu kaNkulunkulu ngoMoya.
					</seg>
				</div>
				<div id="b.EPH.4" type="chapter">
					<seg id="b.EPH.4.1" type="verse">
						Ngakho mina siboshwa eNkosini ngiyanincenga ukuba nihambe ngokufanele ukubizwa enabizwa ngakho,
					</seg>
					<seg id="b.EPH.4.2" type="verse">
						ngokuthobeka konke nobumnene, ngokubheka kade nokubekezelelana ngothando,
					</seg>
					<seg id="b.EPH.4.3" type="verse">
						nikhuthalele ukugcina ubunye bukaMoya ngesibopho sokuthula;
					</seg>
					<seg id="b.EPH.4.4" type="verse">
						munye umzimba, munye uMoya, njengalokho nabizelwa ethembeni linye lokubizwa kwenu;
					</seg>
					<seg id="b.EPH.4.5" type="verse">
						yinye iNkosi, yinye inkolo, munye umbhapathizo;
					</seg>
					<seg id="b.EPH.4.6" type="verse">
						munye uNkulunkulu, uYise wabo bonke, ophezu kwabo bonke, okubo bonke, ophakathi kwabo bonke.
					</seg>
					<seg id="b.EPH.4.7" type="verse">
						Kepha yilowo nalowo kithina uphiwe umusa ngokwesilinganiso sesipho sikaKristu.
					</seg>
					<seg id="b.EPH.4.8" type="verse">
						Ngalokho uthi: “Esenyukele phezulu wathumba abathunjiweyo, wapha abantu izipho.”
					</seg>
					<seg id="b.EPH.4.9" type="verse">
						Kepha lokhu ukuthi wenyuka, kuthini, uma kungesikho ukuthi wake wehlela ezindaweni zomhlaba eziphansi na?
					</seg>
					<seg id="b.EPH.4.10" type="verse">
						Owehlayo nguyena owenyukela futhi ngaphezu kwamazulu onke, ukuze agcwalise konke.
					</seg>
					<seg id="b.EPH.4.11" type="verse">
						Nguyena futhi owanika abanye ukuba babe ngabaphostoli, abanye abaprofethi, abanye abavangeli, abanye abelusi nabafundisi,
					</seg>
					<seg id="b.EPH.4.12" type="verse">
						ukuze abangcwele bapheleliselwe umsebenzi wokukhonza, kwakhiwe umzimba kaKristu,
					</seg>
					<seg id="b.EPH.4.13" type="verse">
						size sifinyelele sonke ebunyeni bokukholwa nasekwazini iNdodana kaNkulunkulu, ebudodeni obupheleleyo, esilinganisweni sobukhulu sokugcwala kukaKristu,
					</seg>
					<seg id="b.EPH.4.14" type="verse">
						ukuze singabe sisaba yizingane, sishukunyiswa okwamaza, sipheshulwa yimimoya yonke yezifundiso ngenkohliso yabantu, ngobuqili obunamacebo okudukisayo;
					</seg>
					<seg id="b.EPH.4.15" type="verse">
						kodwa sithi sikhuluma iqiniso ngothando, sikhulele ngakho konke kuye oyinhloko, uKristu,
					</seg>
					<seg id="b.EPH.4.16" type="verse">
						okungaye umzimba wonke uhlanganisiwe, ubambene ngokwelekelelana kwamalungu onke awo njengokusebenza okulinganiselwe yilelo nalelo lungu, kukhuliswe umzimba, ube yisakhiwo othandweni.
					</seg>
					<seg id="b.EPH.4.17" type="verse">
						Ngakho ngisho, ngifakaza eNkosini, ngithi ningabe nisahamba njengalokhu kuhamba abezizwe ebuzeni bengqondo yabo,
					</seg>
					<seg id="b.EPH.4.18" type="verse">
						behlwelwe emqondweni, behlukanisiwe nokuphila kukaNkulunkulu ngokungazi okukubo ngenxa yobulukhuni benhliziyo yabo,
					</seg>
					<seg id="b.EPH.4.19" type="verse">
						abathi bebuthuntu, bazinikela emanyaleni, ukuze basebenze ukungcola konke ngokuhuheka.
					</seg>
					<seg id="b.EPH.4.20" type="verse">
						Kepha nina animfundanga uKristu kanjalo,
					</seg>
					<seg id="b.EPH.4.21" type="verse">
						uma-ke nimzwile nafundiswa kuye, njengokuba iqiniso likuJesu,
					</seg>
					<seg id="b.EPH.4.22" type="verse">
						ukuba nikhumule umuntu omdala ongowenkambo yokuqala, owonakala ngezinkanuko zenkohliso,
					</seg>
					<seg id="b.EPH.4.23" type="verse">
						nenziwe basha emoyeni wengqondo yenu,
					</seg>
					<seg id="b.EPH.4.24" type="verse">
						nembathe umuntu omusha owadalwa ngokukaNkulunkulu ekulungeni nasebungcweleni beqiniso.
					</seg>
					<seg id="b.EPH.4.25" type="verse">
						Ngakho lahlani amanga, nikhulume iqiniso, yilowo nalowo nomakhelwane wakhe, lokhu singamalungu omunye komunye.
					</seg>
					<seg id="b.EPH.4.26" type="verse">
						Thukuthelani ningoni; ilanga malingashoni nisathukuthele.
					</seg>
					<seg id="b.EPH.4.27" type="verse">
						Ningamniki uSathane indawo.
					</seg>
					<seg id="b.EPH.4.28" type="verse">
						Owebayo angabe eseba, kepha kunalokho akhuthale asebenze okuhle ngezandla zakhe, ukuze abe nokokwabela osweleyo.
					</seg>
					<seg id="b.EPH.4.29" type="verse">
						Makungaphumi emlonyeni wenu nalinye izwi elibolileyo, kodwa kube ngelilungele ukwakha njengokuswelekileyo, ukuze libavezele umusa abezwayo.
					</seg>
					<seg id="b.EPH.4.30" type="verse">
						Ningamdabukisi uMoya oNgcwele kaNkulunkulu enabekwa uphawu ngaye kuze kube lusuku lokuhlengwa.
					</seg>
					<seg id="b.EPH.4.31" type="verse">
						Konke okubabayo, nentukuthelo, nolaka, nomsindo, nokuhlambalaza makususwe kini kanye nakho konke okubi.
					</seg>
					<seg id="b.EPH.4.32" type="verse">
						Maniphathane ngobumnene, nihawukelane, nithethelelane, njengalokho noNkulunkulu wanithethelela ngoKristu.
					</seg>
				</div>
				<div id="b.EPH.5" type="chapter">
					<seg id="b.EPH.5.1" type="verse">
						Ngakho yibani ngabalingisa uNkulunkulu njengabantwana abathandekayo,
					</seg>
					<seg id="b.EPH.5.2" type="verse">
						nihambe othandweni, njengalokho uKristu wanithanda, wazinikela ngenxa yethu, abe ngumnikelo nomhlatshelo, abe yiphunga elimnandi kuNkulunkulu.
					</seg>
					<seg id="b.EPH.5.3" type="verse">
						Kepha ubufebe, nakho konke ukungcola, noma isangabe, makungaphathwa nangegama phakathi kwenu, njengokuba kufanele abangcwele,
					</seg>
					<seg id="b.EPH.5.4" type="verse">
						nehlazo, nokubheda, nokulawula, okuyizinto ezingafanele, kepha kunalokho makube ngukubonga.
					</seg>
					<seg id="b.EPH.5.5" type="verse">
						Ngokuba yazini lokhu, nikuqonde ukuthi akukho sifebe, noma ongcolileyo, noma onesangabe ongokhonza izithombe, onefa embusweni kaKristu noNkulunkulu.
					</seg>
					<seg id="b.EPH.5.6" type="verse">
						Masingakhohliswa muntu ngamazwi ayize, ngokuba ngenxa yalezo zinto ulaka lukaNkulunkulu lwehlela phezu kwabantwana bokungalaleli.
					</seg>
					<seg id="b.EPH.5.7" type="verse">
						Ngakho-ke ningabi ngabahlanganyela nabo.
					</seg>
					<seg id="b.EPH.5.8" type="verse">
						Ngokuba kade naningubumnyama, kepha manje ningukukhanya eNkosini; hambani njengabantwana bokukhanya,
					</seg>
					<seg id="b.EPH.5.9" type="verse">
						ngokuba izithelo zokukhanya zisebuhleni bonke nasekulungeni naseqinisweni,
					</seg>
					<seg id="b.EPH.5.10" type="verse">
						nihlole ukuthi kuyini okuthandeka eNkosini,
					</seg>
					<seg id="b.EPH.5.11" type="verse">
						ningahlanganyeli imisebenzi yobumnyama engenazithelo, kepha kunalokho niyidalule;
					</seg>
					<seg id="b.EPH.5.12" type="verse">
						ngokuba okwenziwa yibo ngasese kuyihlazo nokukhuluma ngakho.
					</seg>
					<seg id="b.EPH.5.13" type="verse">
						Kepha konke okudalulwayo kubonakaliswa ngukukhanya, ngokuba konke okubonakaliswayo kungukukhanya.
					</seg>
					<seg id="b.EPH.5.14" type="verse">
						Ngalokho uthi: “Phaphama wena oleleyo, uvuke kwabafileyo, uKristu uzakukukhanyisa.”
					</seg>
					<seg id="b.EPH.5.15" type="verse">
						Ngakho-ke bhekisisani ukuthi nihamba kanjani, kungabi njengabangahlakaniphile kepha njengabahlakaniphileyo,
					</seg>
					<seg id="b.EPH.5.16" type="verse">
						nithengisise isikhathi, ngokuba izinsuku zimbi.
					</seg>
					<seg id="b.EPH.5.17" type="verse">
						Ngakho-ke ningabi yiziwula, kodwa qondani okuyintando yeNkosi.
					</seg>
					<seg id="b.EPH.5.18" type="verse">
						Ningadakwa yiwayini, kuvela kulo umhumheko, kodwa nigcwaliswe ngoMoya,
					</seg>
					<seg id="b.EPH.5.19" type="verse">
						niphendulane ngamahubo nangezihlabelelo nangamaculo okomoya, nihlabelele, nihubele iNkosi enhliziyweni yenu,
					</seg>
					<seg id="b.EPH.5.20" type="verse">
						nimbonge njalo uNkulunkulu uYise ngakho konke egameni leNkosi yethu uJesu Kristu,
					</seg>
					<seg id="b.EPH.5.21" type="verse">
						nithobelane ngokumesaba uKristu.
					</seg>
					<seg id="b.EPH.5.22" type="verse">
						Abafazi mabathobele amadoda abo kungathi kukuyo iNkosi,
					</seg>
					<seg id="b.EPH.5.23" type="verse">
						ngokuba indoda iyinhloko yomfazi, njengokuba noKristu uyinhloko yebandla, yena engumsindisi womzimba.
					</seg>
					<seg id="b.EPH.5.24" type="verse">
						Kepha njengokuba ibandla lithobela uKristu, kanjalo nabafazi mabathobele amadoda ezintweni zonke.
					</seg>
					<seg id="b.EPH.5.25" type="verse">
						Madoda, thandani omkenu, njengalokho noKristu ulithandile ibandla, wazinikela ngenxa yalo
					</seg>
					<seg id="b.EPH.5.26" type="verse">
						ukuba alingcwelise, alihlambulule ngesigezo samanzi ngezwi,
					</seg>
					<seg id="b.EPH.5.27" type="verse">
						ukuze azimisele ibandla elinenkazimulo, lingenasisihla, nambimbi, nanto enjalo, kodwa libe ngcwele lingenacala.
					</seg>
					<seg id="b.EPH.5.28" type="verse">
						Kanjalo amadoda afanele ukuthanda omkawo njengemizimba yawo. Othanda umkakhe uzithanda yena.
					</seg>
					<seg id="b.EPH.5.29" type="verse">
						Ngokuba akakho owake wazonda eyakhe inyama, kepha uyayondla, ayiphathe kahle, njengalokhu noKristu enza kulo ibandla;
					</seg>
					<seg id="b.EPH.5.30" type="verse">
						ngokuba singamalungu omzimba wakhe.
					</seg>
					<seg id="b.EPH.5.31" type="verse">
						Ngenxa yalokho umuntu uyakushiya uyise nonina, anamathele kumkakhe; labo ababili bayakuba nyamanye.
					</seg>
					<seg id="b.EPH.5.32" type="verse">
						Le mfihlakalo inkulu, kepha ngikhuluma ngoKristu nebandla.
					</seg>
					<seg id="b.EPH.5.33" type="verse">
						Nani-ke, yilowo nalowo makathande umkakhe njengokuba ezithanda yena, kepha umfazi makahloniphe indoda yakhe.
					</seg>
				</div>
				<div id="b.EPH.6" type="chapter">
					<seg id="b.EPH.6.1" type="verse">
						Bantwana, lalelani abazali benu eNkosini, ngokuba lokho kulungile.
					</seg>
					<seg id="b.EPH.6.2" type="verse">
						Yazisa uyihlo nonyoko, okungumyalelo wokuqala onesithembiso:
					</seg>
					<seg id="b.EPH.6.3" type="verse">
						ukuze kube kuhle kuwe, uhlale kade emhlabeni.
					</seg>
					<seg id="b.EPH.6.4" type="verse">
						Nani boyise, ningabathukuthelisi abantwana benu, kodwa nibondle ngokuyala nangokuqondisa kweNkosi.
					</seg>
					<seg id="b.EPH.6.5" type="verse">
						Zinceku, abangamakhosi enu ngokwenyama, balaleleni ngokwesaba nokuthuthumela ngobuqotho benhliziyo yenu kungathi kukuKristu,
					</seg>
					<seg id="b.EPH.6.6" type="verse">
						ningathengi amehlo njengabathokozisa abantu, kodwa njengezinceku zikaKristu nenze intando kaNkulunkulu ngenhliziyo,
					</seg>
					<seg id="b.EPH.6.7" type="verse">
						nikhonze ngothando kungathi kuseNkosini kungekubantu,
					</seg>
					<seg id="b.EPH.6.8" type="verse">
						nazi ukuthi konke okuhle yilowo nalowo akwenzayo, uzakukwamukela okunjalo eNkosini, noma eyinceku noma engokhululekileyo.
					</seg>
					<seg id="b.EPH.6.9" type="verse">
						Nani makhosi, yenzani okunjalo kuzo, niyeke ukusongela, nazi ukuthi neyazo neyenu iNkosi isezulwini nokuthi ukukhetha umuntu akukho kuye.
					</seg>
					<seg id="b.EPH.6.10" type="verse">
						Elokugcina, qinani eNkosini nasemandleni ayo amakhulu.
					</seg>
					<seg id="b.EPH.6.11" type="verse">
						Hlomani izikhali zonke zikaNkulunkulu, ukuze nibe namandla okumelana namaqhinga kaSathane;
					</seg>
					<seg id="b.EPH.6.12" type="verse">
						ngokuba asibambene negazi nenyama, kodwa sibambene nemibuso, namandla, nababusi bezwe balobu bumnyama, nabawomoya bobubi emkhathini.
					</seg>
					<seg id="b.EPH.6.13" type="verse">
						Ngakho hlomani izikhali zonke zikaNkulunkulu ukuba nibe namandla okuzabalaza ngosuku olubi, nalapho senifeze konke, nime.
					</seg>
					<seg id="b.EPH.6.14" type="verse">
						Ngakho yimani izinkalo zenu ziboshiwe ngeqiniso, nifakile isivikelo sesifuba sokulunga,
					</seg>
					<seg id="b.EPH.6.15" type="verse">
						izinyawo zigqokisiwe ukulungela kukho ukushumayela ivangeli lokuthula;
					</seg>
					<seg id="b.EPH.6.16" type="verse">
						kukho konke nithathe isihlangu sokukholwa eniyakuba namandla okucima ngaso yonke imicibisholo evuthayo yomubi,
					</seg>
					<seg id="b.EPH.6.17" type="verse">
						namukele futhi isigqoko sensindiso, nenkemba kaMoya eyizwi likaNkulunkulu,
					</seg>
					<seg id="b.EPH.6.18" type="verse">
						ngokukhuleka konke nokunxusa, nikhuleka ngezikhathi zonke ngoMoya; kulokho nilinde ngesineke sonke nangokunxusela abangcwele bonke,
					</seg>
					<seg id="b.EPH.6.19" type="verse">
						ninginxusele nami ukuba ngiphiwe izwi, nxa ngivula umlomo wami, ngize ngiyishumayele ngesibindi imfihlakalo yevangeli;
					</seg>
					<seg id="b.EPH.6.20" type="verse">
						engiyisithunywa ngalo esiboshiwe ngamaketanga, ukuze ngikhulume ngesibindi ngalo, njengokuba kufanele ukuba ngikhulume.
					</seg>
					<seg id="b.EPH.6.21" type="verse">
						Kepha ukuba nani nazi okuqondene nami nalokhu engikwenzayo, uyakunazisa konke uThikhiku, umzalwane othandekayo nesikhonzi esikholekileyo eNkosini,
					</seg>
					<seg id="b.EPH.6.22" type="verse">
						engamthumela kini ngakho lokho ukuba nazi izindaba zethu, nokuba aduduze izinhliziyo zenu.
					</seg>
					<seg id="b.EPH.6.23" type="verse">
						Ukuthula makube kubazalwane, nothando kanye nokukholwa okuvela kuNkulunkulu uYise naseNkosini uJesu Kristu.
					</seg>
					<seg id="b.EPH.6.24" type="verse">
						Umusa mawube nabo bonke abathanda iNkosi yethu uJesu Kristu ngokunganqamukiyo.
					</seg>
				</div>
			</div>
			<div id="b.PHI" type="book">
				<div id="b.PHI.1" type="chapter">
					<seg id="b.PHI.1.1" type="verse">
						OPawulu noThimothewu, izinceku zikaKristu Jesu, kubo bonke abangcwele kuKristu Jesu abaseFilipi, kanye nababonisi namadiyakoni:
					</seg>
					<seg id="b.PHI.1.2" type="verse">
						Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.PHI.1.3" type="verse">
						Ngiyambonga uNkulunkulu wami ekunikhumbuleni kwami konke
					</seg>
					<seg id="b.PHI.1.4" type="verse">
						ngezikhathi zonke ekunxuseni kwami konke ngani nonke, nginxusa ngokuthokoza,
					</seg>
					<seg id="b.PHI.1.5" type="verse">
						ngenxa yokuhlanganyela kwenu evangelini, kusukela osukwini lokuqala kuze kube manje;
					</seg>
					<seg id="b.PHI.1.6" type="verse">
						ngethembile ngempela yona le nto ukuthi owaqala umsebenzi omuhle kinina uyakuwufeza kuze kube lusuku lukaKristu Jesu,
					</seg>
					<seg id="b.PHI.1.7" type="verse">
						njengalokhu kufanele ukuba ngibe nomqondo onjalo ngani nonke, njengokuba nginithwele enhliziyweni yami, lokhu ekuboshweni kwami nasekulivikeleni nasekuliqiniseni ivangeli nina nonke nihlanganyele nami emseni.
					</seg>
					<seg id="b.PHI.1.8" type="verse">
						Ngokuba uNkulunkulu ungufakazi wami wokuthi nginilangazelela kangakanani nonke ngesihe sikaJesu Kristu.
					</seg>
					<seg id="b.PHI.1.9" type="verse">
						Ngikhulekela lokhu ukuba uthando lwenu luvame kakhulu njalo ekwazini nasekuqondeni konke,
					</seg>
					<seg id="b.PHI.1.10" type="verse">
						ukuze nikwazi ukwahlukanisa, nize nibe mhlophe nabangakhubekisiyo kuze kube lusuku lukaKristu,
					</seg>
					<seg id="b.PHI.1.11" type="verse">
						nigcwaliswe ngezithelo zokulunga ezingaye uJesu Kristu, kube yinkazimulo nodumo kuNkulunkulu.
					</seg>
					<seg id="b.PHI.1.12" type="verse">
						Kepha ngithanda ukuba nazi, bazalwane, ukuthi lokho okwangehlelayo kugcine kwaveza ukuqhubeka kwevangeli,
					</seg>
					<seg id="b.PHI.1.13" type="verse">
						kwaze kwathi izibopho zami zabonakala enqabeni yonke nakubo bonke abanye ukuthi zingenxa kaKristu
					</seg>
					<seg id="b.PHI.1.14" type="verse">
						nokuthi iningi labazalwane eNkosini betholile ithemba ngezibopho zami bazuzile kakhulu isibindi sokukhuluma izwi likaNkulunkulu ngokungesabi.
					</seg>
					<seg id="b.PHI.1.15" type="verse">
						Abanye kambe bashumayela uKristu ngomhawu nangombango kepha abanye ngenhliziyo enhle;
					</seg>
					<seg id="b.PHI.1.16" type="verse">
						laba bashumayela ngothando, bazi ukuthi ngimiselwe ukuvikela ivangeli,
					</seg>
					<seg id="b.PHI.1.17" type="verse">
						kepha labo bamemezela uKristu ngombango kungenganhliziyo emhlophe, bethi bazakungivusela ukukhathazeka ekuboshweni kwami.
					</seg>
					<seg id="b.PHI.1.18" type="verse">
						Kunani pho? Nokho uKristu uyamenyezelwa ngezindlela zonke, noma ngokuzenzisa noma ngesiminya; kulokho-ke ngiyathokoza, yebo, ngiyakuthokoza,
					</seg>
					<seg id="b.PHI.1.19" type="verse">
						ngokuba ngiyazi ukuthi lokhu kuyakungenzela ukusindiswa ngokunxusa kwenu nangokusiza kukaMoya kaJesu Kristu,
					</seg>
					<seg id="b.PHI.1.20" type="verse">
						njengokulangazela nokwethemba kwami ukuthi ayikho into engizakujabhiswa kuyo, kepha ngesibindi sonke, njengasezikhathini zonke namanje, uKristu uyakwenziwa mkhulu emzimbeni wami, nokuba kungokuphila nokuba kungokufa.
					</seg>
					<seg id="b.PHI.1.21" type="verse">
						Ngokuba kimina ukuphila kunguKristu, ukufa kuyinzuzo.
					</seg>
					<seg id="b.PHI.1.22" type="verse">
						Kepha uma ukuphila enyameni kuyisithelo somsebenzi kimi, angisakwazi engizakukukhetha.
					</seg>
					<seg id="b.PHI.1.23" type="verse">
						Kepha ngiphakathi kokubili; nginesifiso sokumuka ngibe noKristu, ngokuba yikhona okuhle kakhulu;
					</seg>
					<seg id="b.PHI.1.24" type="verse">
						kanti-ke ukuhlala enyameni kuswelekile kakhulu ngenxa yenu.
					</seg>
					<seg id="b.PHI.1.25" type="verse">
						Lokhu nginalo leli themba, ngiyazi ukuthi ngiyakuhlala, yebo, ngihlale nani nonke, kube ngukuqhubeka nokuthokoza kwenu ekukholweni,
					</seg>
					<seg id="b.PHI.1.26" type="verse">
						ukuze ukuzibonga kwenu ngami kuvame kuKristu Jesu ngokufika kwami futhi kini.
					</seg>
					<seg id="b.PHI.1.27" type="verse">
						Kuphela hambani ngokufanele ivangeli likaKristu, kuze kuthi, noma ngiza nginibona noma ngingekho, ngizwe izindaba zenu zokuthi nimi niqinile emoyeni munye, nangomphefumulo munye nilwela inkolo yevangeli,
					</seg>
					<seg id="b.PHI.1.28" type="verse">
						ningethuswa ngalutho ngabamelene nani, okuyisiboniso sokubhubha kubona kepha ngesokusindiswa kwenu; lokhu-ke kuvela kuNkulunkulu.
					</seg>
					<seg id="b.PHI.1.29" type="verse">
						Ngokuba ngenxa kaKristu nina nabelwa ngomusa, angisho ukukholwa kuye kuphela kepha nokuhlupheka ngenxa yakhe,
					</seg>
					<seg id="b.PHI.1.30" type="verse">
						nikukho khona lokho kulwa enakubona kimina, nakalokhu nizwa ukuthi kukimina.
					</seg>
				</div>
				<div id="b.PHI.2" type="chapter">
					<seg id="b.PHI.2.1" type="verse">
						Ngakho-ke uma kukhona induduzo kuKristu, uma kukhona ukududuzeka kothando, uma kukhona inhlangano kaMoya, uma kukhona isisa nesihawu,
					</seg>
					<seg id="b.PHI.2.2" type="verse">
						gcwalisani ukuthokoza kwami ukuba nibe nomqondo munye, ninothando lunye, nibe nhliziyonye, niqonde into inye;
					</seg>
					<seg id="b.PHI.2.3" type="verse">
						ningenzi lutho ngombango nangodumo lwezwe; kepha ngokuthobeka nishaye sengathi abanye bakhulu kunani,
					</seg>
					<seg id="b.PHI.2.4" type="verse">
						yilowo nalowo angabheki okwakhe, kepha yilowo abheke nokwabanye.
					</seg>
					<seg id="b.PHI.2.5" type="verse">
						Mawube kini lowo mqondo owawukhona nakuKristu Jesu
					</seg>
					<seg id="b.PHI.2.6" type="verse">
						owathi enesimo sikaNkulunkulu, akaze asho ukuthi kuyinto yokuphangwa ukulingana noNkulunkulu,
					</seg>
					<seg id="b.PHI.2.7" type="verse">
						kepha wazidela ethabatha isimo senceku, enziwe ngomfanekiso wabantu;
					</seg>
					<seg id="b.PHI.2.8" type="verse">
						wathi efunyenwe enjengomuntu ngesimilo, wazithobisa, elalela kwaze kwaba sekufeni, yebo, ekufeni kwesiphambano.
					</seg>
					<seg id="b.PHI.2.9" type="verse">
						Ngalokho-ke uNkulunkulu wamphakamisa kakhulu, wamnika igama eliphezu kwamagama onke,
					</seg>
					<seg id="b.PHI.2.10" type="verse">
						ukuze kuthi ngegama likaJesu amadolo onke aguqe, awabasezulwini, nawabasemhlabeni, nawabangaphansi komhlaba,
					</seg>
					<seg id="b.PHI.2.11" type="verse">
						nezilimi zonke zivume ngokuthi UJESU KRISTU UYINKOSI, kube yinkazimulo kuNkulunkulu uYise.
					</seg>
					<seg id="b.PHI.2.12" type="verse">
						Ngakho-ke, bathandiweyo bami, njengalokho nilalele ngezikhathi zonke, kungesikho nxa ngikhona kuphela, kodwa ikakhulu manje nxa ngingekho, fezani ukusindiswa kwenu ngokwesaba nangokuthuthumela,
					</seg>
					<seg id="b.PHI.2.13" type="verse">
						ngokuba nguNkulunkulu osebenza kini nokuthanda nokwenza njengentando yakhe.
					</seg>
					<seg id="b.PHI.2.14" type="verse">
						Yenzani konke ngokungakhononi nokungangabazi,
					</seg>
					<seg id="b.PHI.2.15" type="verse">
						ukuze nibe ngabangasolekiyo nabangenacala, abantwana bakaNkulunkulu abangenasici phakathi kwesizukulwane esiyisigwegwe nesiphambeneyo, enikhanya phakathi kwaso njengezinkanyiso ezweni,
					</seg>
					<seg id="b.PHI.2.16" type="verse">
						nibambelele ezwini lokuphila, ngize ngibe nokuzibonga ngosuku lukaKristu ngokuthi angigijimelanga ize, angisebenzelanga ize.
					</seg>
					<seg id="b.PHI.2.17" type="verse">
						Yebo, nokuba nginikelwa emhlatshelweni nasenkonzweni yokukholwa kwenu, ngiyathokoza, ngithokoza kanye nani nonke;
					</seg>
					<seg id="b.PHI.2.18" type="verse">
						ngokunjalo-ke thokozani nani, nithokoze kanye nami.
					</seg>
					<seg id="b.PHI.2.19" type="verse">
						Kepha ngiyethemba eNkosini uJesu ukuthuma uThimothewu kini masinyane, ukuze nami ngename nxa sengazi izindaba zenu.
					</seg>
					<seg id="b.PHI.2.20" type="verse">
						Ngokuba anginamuntu onenhliziyo enjengeyakhe, onganakekela izindaba zenu ngobuqotho;
					</seg>
					<seg id="b.PHI.2.21" type="verse">
						ngokuba bonke bafuna okwabo, abafuni okukaJesu Kristu.
					</seg>
					<seg id="b.PHI.2.22" type="verse">
						Kepha niyakwazi ukuthembeka kwakhe ukuthi ukhonzile kanye nami ngenxa yevangeli njengomntwana kuyise.
					</seg>
					<seg id="b.PHI.2.23" type="verse">
						Yena-ke ngiyethemba ukumthuma masinyane, uma sengibonile ukuthi okuqondene nami kophelelaphi;
					</seg>
					<seg id="b.PHI.2.24" type="verse">
						kepha ngiyethemba eNkosini ukuthi nami ngizakuza eduzane.
					</seg>
					<seg id="b.PHI.2.25" type="verse">
						Kodwa ngibone ukuthi kudingekile ukuba ngithume kinina u-Ephafrodithu, umzalwane nesisebenzi nebutho kanye nami, nesithunywa senu, isikhonzi ekusweleni kwami,
					</seg>
					<seg id="b.PHI.2.26" type="verse">
						lokhu wayenilangazelela nonke, eyaluza ngokuba nizwile ukuthi wayegula.
					</seg>
					<seg id="b.PHI.2.27" type="verse">
						Ngokuba nempela wayegula ephansi kokufa; kepha uNkulunkulu wamhawukela, kungeyena yedwa, wangihawukela nami, ukuze ngingabi nalusizi phezu kosizi.
					</seg>
					<seg id="b.PHI.2.28" type="verse">
						Ngalokho ngakhuthalela kakhulu ukumthuma, ukuze kuthi nxa senimbona futhi nithokoze, kimi kunciphe usizi.
					</seg>
					<seg id="b.PHI.2.29" type="verse">
						Ngakho-ke mamukeleni eNkosini ngokuthokoza konke, abanjalo-ke nibaphathe ngokubatusa,
					</seg>
					<seg id="b.PHI.2.30" type="verse">
						ngokuba ngenxa yomsebenzi kaKristu wacishe wafa ezidela amathambo, ukuze agcwalise okusileleyo ekungikhonzeni kwenu.
					</seg>
				</div>
				<div id="b.PHI.3" type="chapter">
					<seg id="b.PHI.3.1" type="verse">
						Elokugcina, bazalwane bami, thokozani eNkosini. Ukunilobela khona lokho angikwenqeni, kepha nina kuyanigcina.
					</seg>
					<seg id="b.PHI.3.2" type="verse">
						Xwayani izinja, nixwaye izisebenzi ezimbi, nixwaye abokusika.
					</seg>
					<seg id="b.PHI.3.3" type="verse">
						Ngokuba singukusoka thina esikhonza ngoMoya kaNkulunkulu, sizibonga kuKristu Jesu, singethembi enyameni,
					</seg>
					<seg id="b.PHI.3.4" type="verse">
						nakuba nami bengingaba nokwethemba enyameni. Uma omunye umuntu ecabanga ukuthi unokwethemba enyameni, mina kakhulu;
					</seg>
					<seg id="b.PHI.3.5" type="verse">
						ngasokwa ngosuku lwesishiyagalombili ngingowohlanga luka-Israyeli, owesizwe sakwaBenjamini, umHeberu wamaHeberu, ngokomthetho umFarisi;
					</seg>
					<seg id="b.PHI.3.6" type="verse">
						ngokokushisekela ngingowazingela ibandla, ngokokulunga okusemthethweni ngingongasolekiyo.
					</seg>
					<seg id="b.PHI.3.7" type="verse">
						Kanti-ke lokho okwakuyinzuzo kimi ngakushaya indiva ngenxa kaKristu.
					</seg>
					<seg id="b.PHI.3.8" type="verse">
						Yebo impela, konke ngikushaya indiva ngobukhulu bokumazi uKristu Jesu iNkosi yami, engilahlekelwe yikho konke ngenxa yakhe, ngikushaya izibi, ukuze ngizuze uKristu,
					</seg>
					<seg id="b.PHI.3.9" type="verse">
						ngifunyanwe kuyena, ngingenakho ukulunga okungokwami okuya ngomthetho kodwa lokho okuya ngokukholwa nguKristu, ngisho ukulunga okuvela kuNkulunkulu ngokukholwa,
					</seg>
					<seg id="b.PHI.3.10" type="verse">
						ukuze ngimazi yena, namandla okuvuka kwakhe, nokuhlanganyela ezinhluphekweni zakhe, ngimfuze ngokufa kwakhe,
					</seg>
					<seg id="b.PHI.3.11" type="verse">
						uma mhlawumbe ngingaze ngifinyelele ekuvukeni kwabafileyo,
					</seg>
					<seg id="b.PHI.3.12" type="verse">
						kungesikho ukuthi sengibambile nokuthi sengiphelelisiwe, kepha ngijonga ukuba kumbe ngingakubamba yini lokho nami engabanjelwa khona nguKristu Jesu.
					</seg>
					<seg id="b.PHI.3.13" type="verse">
						Bazalwane, angisho ukuthi mina uqobo sengikubambile; kepha kunye engikwenzayo: ngikhohlwa okungasemuva, ngizelulela kokungaphambili,
					</seg>
					<seg id="b.PHI.3.14" type="verse">
						ngijonge emgomeni, emklomelweni wokubizwa okukhulu kwaphezulu nguNkulunkulu kuJesu Kristu.
					</seg>
					<seg id="b.PHI.3.15" type="verse">
						Ngakho-ke thina sonke esiphelele masibe nokuqonda okunjalo; kepha uma kokuthile niqonda ngokunye, nalokho uNkulunkulu uyakunambulela khona,
					</seg>
					<seg id="b.PHI.3.16" type="verse">
						kuphela ukuthi kwesesifinyelele kukho, sihambe ngawo lowo mkhondo.
					</seg>
					<seg id="b.PHI.3.17" type="verse">
						Ngilingiseni, bazalwane, nibabhekisise abahamba njengathi esiyisibonelo kini.
					</seg>
					<seg id="b.PHI.3.18" type="verse">
						Ngokuba abaningi, enganitshela kaningi ngabo namanje nginitshela nangezinyembezi, bahamba beyizitha zesiphambano sikaKristu,
					</seg>
					<seg id="b.PHI.3.19" type="verse">
						abakuphela kwabo ngukubhujiswa, abankulunkulu wabo yisisu, nodumo lwabo lusehlazweni labo, abangabanaka okomhlaba.
					</seg>
					<seg id="b.PHI.3.20" type="verse">
						Kepha thina singabombuso wasezulwini, lapho futhi silindela khona ukuba kuvele uMsindisi, iNkosi uJesu Kristu,
					</seg>
					<seg id="b.PHI.3.21" type="verse">
						oyakuguqula isimo somzimba wethu wokuthotshiswa, ufane nomzimba wakhe wenkazimulo, ngamandla angazihlelela ngawo konke phansi kwakhe.
					</seg>
				</div>
				<div id="b.PHI.4" type="chapter">
					<seg id="b.PHI.4.1" type="verse">
						Ngalokho, bazalwane bami abathandekayo nabalangazelelwayo, ntokozo yami nomqhele wami, yimani niqinile kanjalo eNkosini, bathandwa.
					</seg>
					<seg id="b.PHI.4.2" type="verse">
						Ngiyamyala u-Evodiya, ngiyamyala noSintike ukuba babe nokuqonda kunye eNkosini.
					</seg>
					<seg id="b.PHI.4.3" type="verse">
						Yebo, ngiyakunxusa nawe mana wami oqotho, yelekelela labo besifazane, lokhu babambisana nami evangelini, kanye noKlemente nezinye izisebenzi zami abamagama abo asencwadini yokuphila.
					</seg>
					<seg id="b.PHI.4.4" type="verse">
						Thokozani eNkosini njalonjalo; ngiyaphinda ngithi: Thokozani!
					</seg>
					<seg id="b.PHI.4.5" type="verse">
						Ukubekezela kwenu akwaziwe ngabantu bonke; iNkosi iseduze.
					</seg>
					<seg id="b.PHI.4.6" type="verse">
						Ningakhathazeki ngalutho, kepha kukho konke izicelo zenu mazaziwe nguNkulunkulu ngokukhuleka nokunxusa kanye nokubonga.
					</seg>
					<seg id="b.PHI.4.7" type="verse">
						Ukuthula kukaNkulunkulu okudlula ukuqonda konke kuyakulondoloza izinhliziyo zenu nemicabango yenu kuKristu Jesu.
					</seg>
					<seg id="b.PHI.4.8" type="verse">
						Elokugcina, bazalwane, konke okuyiqiniso, konke okuhloniphekayo, konke okulungileyo, konke okumhlophe, konke okuthandekayo, konke okutusekayo, noma kukhona okuhle, noma kukhona okubongekayo, zindlani ngalokho;
					</seg>
					<seg id="b.PHI.4.9" type="verse">
						enakufunda, nakwamukela, nakuzwa, nakubona kimi, kwenzeni lokho; khona uNkulunkulu wokuthula uyakuba nani.
					</seg>
					<seg id="b.PHI.4.10" type="verse">
						Kepha-ke ngathokoza kakhulu eNkosini, ngokuba manje senize navuselela ukunginakekela kwenu; beninginakekela kambe, kepha anibanga nathuba.
					</seg>
					<seg id="b.PHI.4.11" type="verse">
						Akusikho ukuthi ngisho maqondana nokuswela, ngokuba mina ngifundile ukuba nganeliswe noma ngihlezi kanjani.
					</seg>
					<seg id="b.PHI.4.12" type="verse">
						Ngiyakwazi ukuba phansi, ngiyakwazi nokubusa; kukho konke nasezintweni zonke ngifundisiwe: ukusutha, nokulamba, nokubusa, nokuswela.
					</seg>
					<seg id="b.PHI.4.13" type="verse">
						Nginamandla ukwenza konke ngaye ongiqinisayo.
					</seg>
					<seg id="b.PHI.4.14" type="verse">
						Nokho nenze kahle ngokuhlanganyela nami ekuhluphekeni kwami.
					</seg>
					<seg id="b.PHI.4.15" type="verse">
						Niyazi nani nina baseFilipi ukuthi ekuqaleni kwevangeli ekuphumeni kwami eMakedoniya kwakungekho bandla nelilodwa elahlanganyela nami endabeni yokupha nokwamukela, kuphela nina nodwa,
					</seg>
					<seg id="b.PHI.4.16" type="verse">
						ngokuba naseThesalonika nathumela kanye nakabili ngokuswela kwami.
					</seg>
					<seg id="b.PHI.4.17" type="verse">
						Akusikho ukuthi ngifuna isipho, kodwa ngifuna isithelo esiyakwandisa okubalelwa nina.
					</seg>
					<seg id="b.PHI.4.18" type="verse">
						Kepha nginakho konke ngokweqileyo; nganelisiwe sengamukelisiwe ngu-Ephafrodithu okuvela kinina, iphunga elimnandi, umhlatshelo omuhle nothokozisayo kuNkulunkulu.
					</seg>
					<seg id="b.PHI.4.19" type="verse">
						UNkulunkulu wami uzakugcwalisa ukuswela konke kwenu njengokwengcebo yakhe ekukhazimuleni kuKristu Jesu.
					</seg>
					<seg id="b.PHI.4.20" type="verse">
						KuNkulunkulu noBaba wethu makube ludumo kuze kube phakade naphakade. Amen.
					</seg>
					<seg id="b.PHI.4.21" type="verse">
						Ngikhonzeleni kwabangcwele bonke abakuKristu Jesu. Abazalwane abanami bakhonza kinina.
					</seg>
					<seg id="b.PHI.4.22" type="verse">
						Abangcwele bonke bayakhonza kini, ikakhulu abendlu kaKesari.
					</seg>
					<seg id="b.PHI.4.23" type="verse">
						Umusa weNkosi uJesu Kristu mawube nomoya wenu.
					</seg>
				</div>
			</div>
			<div id="b.COL" type="book">
				<div id="b.COL.1" type="chapter">
					<seg id="b.COL.1.1" type="verse">
						UPawulu, umphostoli kaKristu Jesu ngentando kaNkulunkulu, noThimothewu umzalwane
					</seg>
					<seg id="b.COL.1.2" type="verse">
						kubo abaseKolose, abangcwele nabazalwane abakholwayo kuKristu; makube kini umusa nokuthula okuvela kuNkulunkulu uBaba wethu.
					</seg>
					<seg id="b.COL.1.3" type="verse">
						Simbonga njalonjalo uNkulunkulu uYise weNkosi yethu uJesu Kristu, nxa sinikhulekela,
					</seg>
					<seg id="b.COL.1.4" type="verse">
						lokhu sizwile ngokukholwa kwenu kuKristu Jesu nangothando eninalo kubo bonke abangcwele,
					</seg>
					<seg id="b.COL.1.5" type="verse">
						ngenxa yethemba enibekelwe lona ezulwini, enezwa ngalo ngaphambili ngezwi leqiniso levangeli
					</seg>
					<seg id="b.COL.1.6" type="verse">
						elifikile kini, njengalokhu likhona ezweni lonke lithela izithelo, landa, njengokuba kunjalo naphakathi kwenu, kusukela osukwini enezwa ngalo, nazi umusa kaNkulunkulu ngeqiniso,
					</seg>
					<seg id="b.COL.1.7" type="verse">
						njengalokho nafunda ku-Ephafra othandekayo oyinceku kanye nathi, oyisikhonzi esithembekayo sikaKristu ngenxa yenu;
					</seg>
					<seg id="b.COL.1.8" type="verse">
						okunguyena futhi wasitshela ngothando lwenu ngoMoya.
					</seg>
					<seg id="b.COL.1.9" type="verse">
						Ngalokho nathi, kusukela osukwini esezwa ngalo, asiyeki ukunikhulekela nokuninxusela ukuba nigcwaliswe ngokwazi intando yakhe ngokuhlakanipha konke nokuqonda okungomoya,
					</seg>
					<seg id="b.COL.1.10" type="verse">
						nihambe ngokufanele iNkosi, niyithokozise ngakho konke, nithela izithelo emisebenzini yonke elungileyo, nikhula ekumazini uNkulunkulu,
					</seg>
					<seg id="b.COL.1.11" type="verse">
						niqiniswe nokuqiniswa konke ngokwamandla enkazimulo yakhe, kuze kube ngukubekezela konke nokubheka kade ngokujabula;
					</seg>
					<seg id="b.COL.1.12" type="verse">
						nibonga uYise owanenza nifanele isabelo sefa labangcwele ekukhanyeni,
					</seg>
					<seg id="b.COL.1.13" type="verse">
						owasikhulula emandleni obumnyama nowasibeka embusweni weNdodana yothando lwakhe;
					</seg>
					<seg id="b.COL.1.14" type="verse">
						okukuyo sinokuhlengwa, ukuthethelelwa kwezono,
					</seg>
					<seg id="b.COL.1.15" type="verse">
						yona ingumfanekiso kaNkulunkulu ongenakubonwa, izibulo lezidalwa zonke,
					</seg>
					<seg id="b.COL.1.16" type="verse">
						ngokuba kwadalelwa kuyo konke okusezulwini nasemhlabeni, okubonwayo nokungenakubonwa, nokuba kuyizihlalo zobukhosi, nokuba kuyimibuso, nokuba kuyizikhulu, nokuba kuyiziphathimandla; konke kwadalwa ngayo, kwadalelwa yona;
					</seg>
					<seg id="b.COL.1.17" type="verse">
						yona ingaphambi kwakho konke, nezinto zonke zimi ngayo;
					</seg>
					<seg id="b.COL.1.18" type="verse">
						yona iyinhloko yomzimba, ngisho ibandla, engukuqala, izibulo kwabafileyo, ukuze yona ibe ngowokuqala ezintweni zonke,
					</seg>
					<seg id="b.COL.1.19" type="verse">
						ngokuba kwaba kuhle kuye ukuba ukugcwala konke kuhlale kuyo
					</seg>
					<seg id="b.COL.1.20" type="verse">
						nokuba ngayo abuyisane nakho konke esenzile ukuthula ngegazi lesiphambano sayo, yebo ngayo, nokuba kuyizinto ezisemhlabeni nokuba ngezisezulwini.
					</seg>
					<seg id="b.COL.1.21" type="verse">
						Nani ekade ningabafokazi nezitha engqondweni ngemisebenzi emibi,
					</seg>
					<seg id="b.COL.1.22" type="verse">
						nokho manje usebuyisene nani emzimbeni wenyama yayo ngokufa ukuba animise ningcwele, ningenasisihla nacala phambi kwakhe,
					</seg>
					<seg id="b.COL.1.23" type="verse">
						uma kambe nihlala ekukholweni, nisekeliwe nigxilile, ningagudluzwa ethembeni levangeli enalizwayo, elashunyayelwa kukho konke okudaliweyo okuphansi kwezulu, engenziwa isikhonzi salo mina Pawulu.
					</seg>
					<seg id="b.COL.1.24" type="verse">
						Kalokhu ngiyathokoza ezinhluphekweni zami ngenxa yenu ngokugcwalisa okusileleyo osizini lukaKristu enyameni yami ngenxa yomzimba wakhe, oyibandla;
					</seg>
					<seg id="b.COL.1.25" type="verse">
						engenziwa isikhonzi salo ngokwesimiso sikaNkulunkulu enganikwa sona maqondana nani ukuba ligcwaliswe izwi likaNkulunkulu,
					</seg>
					<seg id="b.COL.1.26" type="verse">
						ngisho imfihlakalo ebifihlakele selokhu kwaqala izikhathi nezizukulwane, kepha kalokhu yambuliwe kwabangcwele bakhe;
					</seg>
					<seg id="b.COL.1.27" type="verse">
						okubona uNkulunkulu athanda ukubazisa ukuthi iyini ingcebo yenkazimulo yaleyo mfihlakalo phakathi kwabezizwe, enguKristu phakathi kwenu, ithemba lenkazimulo;
					</seg>
					<seg id="b.COL.1.28" type="verse">
						okunguye esimshumayelayo, siluleka wonke umuntu, sifundisa wonke umuntu ngokuhlakanipha konke, ukuze simise wonke umuntu ephelele kuKristu,
					</seg>
					<seg id="b.COL.1.29" type="verse">
						engikusebenzelayo futhi, ngilwa ngokusebenza kwakhe okusebenza kimi ngamandla.
					</seg>
				</div>
				<div id="b.COL.2" type="chapter">
					<seg id="b.COL.2.1" type="verse">
						Ngokuba ngiyathanda ukuba nazi ukuthi kukhulu kangakanani ukulwa enginakho ngenxa yenu nabaseLawodikeya nabo bonke abangabonanga ubuso bami ngamehlo,
					</seg>
					<seg id="b.COL.2.2" type="verse">
						ukuze izinhliziyo zabo ziduduzwe, behlanganisiwe othandweni babe nengcebo yonke yokwazi okuphelele, bazisise imfihlakalo kaNkulunkulu enguKristu,
					</seg>
					<seg id="b.COL.2.3" type="verse">
						okufihlwe kuye amagugu onke okuhlakanipha nowokwazi.
					</seg>
					<seg id="b.COL.2.4" type="verse">
						Ngikusho lokhu, ukuze kungabikho muntu onikhohlisa ngamazwi okuyenga.
					</seg>
					<seg id="b.COL.2.5" type="verse">
						Ngokuba noma ngingekho ngomzimba, nokho ngikhona kini ngomoya ngithokoza, ngibona inhlelo yenu nokuqina kokukholwa kwenu kuKristu.
					</seg>
					<seg id="b.COL.2.6" type="verse">
						Ngakho-ke njengalokho nimamukele uKristu Jesu iNkosi, hambani nikuye,
					</seg>
					<seg id="b.COL.2.7" type="verse">
						nigxilile, nakhiwe kuye, niqinisiwe ekukholweni, njengalokho nifundisiwe, nivame ukubonga.
					</seg>
					<seg id="b.COL.2.8" type="verse">
						Xwayani funa kube khona onithumbayo ngokuhlakanipha nangenkohliso eyize njengokwemvelo yabantu, njengezifundiso zokucathula kwezwe, kungenjengokukaKristu.
					</seg>
					<seg id="b.COL.2.9" type="verse">
						Ngokuba kuhlala kuye ngokomzimba ukugcwala konke kobuNkulunkulu;
					</seg>
					<seg id="b.COL.2.10" type="verse">
						nigcwalisiwe kuye, yena oyinhloko yemibuso yonke namandla,
					</seg>
					<seg id="b.COL.2.11" type="verse">
						enasokela kuye futhi ngokusoka okungenziwanga ngezandla ngokukhumula umzimba wenyama, ngokusoka kukaKristu;
					</seg>
					<seg id="b.COL.2.12" type="verse">
						nimbelwe kanye naye ngombhapathizo, okungawo futhi navuswa kanye naye ngokukholwa ngamandla kaNkulunkulu owamvusa kwabafileyo.
					</seg>
					<seg id="b.COL.2.13" type="verse">
						Nani-ke ebenifile ngeziphambeko nangokungasoki kwenyama yenu wanenza nibe ngabaphilayo kanye naye esithethelela zonke izono zethu;
					</seg>
					<seg id="b.COL.2.14" type="verse">
						esehlangule incwadi yecala lethu, emelana nathi ngemiyalo yayo, wayeyisusa ngokuyibethela esiphambanweni;
					</seg>
					<seg id="b.COL.2.15" type="verse">
						ebaphucile ababusi nabanamandla izikhali wabathela ngehlazo obala, ebanqoba ngaso.
					</seg>
					<seg id="b.COL.2.16" type="verse">
						Ngakho makungabikho muntu onilahla ngokudla nesiphuzo, noma ngemikhosi, noma ukwethwasa kwenyanga, noma amasabatha,
					</seg>
					<seg id="b.COL.2.17" type="verse">
						okuyisithunzi nje salokhu obekuzakuza; kepha umzimba ngokaKristu.
					</seg>
					<seg id="b.COL.2.18" type="verse">
						Makungabikho muntu onamuka umvuzo wenu, othanda ukuzenza othobile ekhonza izingelosi, ephike ngemibono yakhe, ezikhukhumeza ngeze ngengqondo yakhe yenyama,
					</seg>
					<seg id="b.COL.2.19" type="verse">
						engabambeleli kuye oyinhloko, okungaye umzimba wonke usizwa, uhlanganiswa ngamalungu nemisipha, ukhula ngokukhula kukaNkulunkulu.
					</seg>
					<seg id="b.COL.2.20" type="verse">
						Uma nifile kanye noKristu nakhululwa ezifundisweni zokucathula kwezwe, yini ukuba okungathi nisaphila ngokwezwe nithobele izifundiso zokuthi:
					</seg>
					<seg id="b.COL.2.21" type="verse">
						“Ungaphathi, ungezwa ngolimi, ungathinti,”
					</seg>
					<seg id="b.COL.2.22" type="verse">
						okuphela konke ngokudliwa ngokweziyalezo nezifundiso zabantu
					</seg>
					<seg id="b.COL.2.23" type="verse">
						ezinegama lokuhlakanipha kambe ngokuzikhethela inkonzo, nangokuzithoba, nangokuhlupha umzimba; akusizi lutho maqondana nokuzithiba kwenyama.
					</seg>
				</div>
				<div id="b.COL.3" type="chapter">
					<seg id="b.COL.3.1" type="verse">
						Ngakho uma navuswa kanye noKristu, funani okwaphezulu, lapho ekhona uKristu, ehlezi ngakwesokunene sikaNkulunkulu;
					</seg>
					<seg id="b.COL.3.2" type="verse">
						nakani okwaphezulu, ninganaki okusemhlabeni.
					</seg>
					<seg id="b.COL.3.3" type="verse">
						Ngokuba nafa, ukuphila kwenu kufihliwe noKristu kuNkulunkulu;
					</seg>
					<seg id="b.COL.3.4" type="verse">
						nxa ebonakaliswa uKristu ongukuphila kwethu, khona-ke nani niyakubonakaliswa kanye naye ekukhazimuleni.
					</seg>
					<seg id="b.COL.3.5" type="verse">
						Ngakho-ke bulalani amalungu enu asemhlabeni, ubufebe, nokungcola, nokuhuheka, nokukhanuka, nesangabe, okungukukhonza izithombe,
					</seg>
					<seg id="b.COL.3.6" type="verse">
						okuza ngakho ulaka lukaNkulunkulu,
					</seg>
					<seg id="b.COL.3.7" type="verse">
						ekade nihamba kukho nani, lapho nisahlezi kukho;
					</seg>
					<seg id="b.COL.3.8" type="verse">
						kepha kalokhu nani manilahle konke lokho, ulaka, nokuthukuthela, nobubi, nokuhlambalaza, nokukhuluma amahlazo aphuma emlonyeni wenu;
					</seg>
					<seg id="b.COL.3.9" type="verse">
						ningaqambelani amanga, lokhu nikhumule umuntu omdala kanye nezenzo zakhe,
					</seg>
					<seg id="b.COL.3.10" type="verse">
						nembethe omusha, owenziwa musha abe nokwazi ngokomfanekiso walowo owamdalayo,
					</seg>
					<seg id="b.COL.3.11" type="verse">
						lapho kungekho mGreki namJuda, ukusoka nokungasoki, owezizwe noma umSkithe, isigqila noma okhululekileyo, kepha uKristu uyikho konke, ukubo bonke.
					</seg>
					<seg id="b.COL.3.12" type="verse">
						Ngakho-ke njengabakhethiweyo bakaNkulunkulu, abangcwele nabathandekayo, yembathani ububele benhliziyo, nesisa, nokuzithoba, nobumnene, nokubheka kade,
					</seg>
					<seg id="b.COL.3.13" type="verse">
						nibekezelelane, nithethelelane, uma umuntu enensolo komunye; njengokuba neNkosi yanithethelela, yenzani njalo nani.
					</seg>
					<seg id="b.COL.3.14" type="verse">
						Kepha phezu kwakho konke lokho yembathani uthando oluyisibopho sokuphelela.
					</seg>
					<seg id="b.COL.3.15" type="verse">
						Ukuthula kukaKristu makubuse ezinhliziyweni zenu, enabizelwa futhi kukho emzimbeni munye; futhi yibani ngababongayo.
					</seg>
					<seg id="b.COL.3.16" type="verse">
						Izwi likaKristu alihlale phakathi kwenu, livame, nifundisane ngokuhlakanipha konke, niyalane ngamahubo, nangezihlabelelo, nangamaculo okomoya, nimhubele uNkulunkulu ezinhliziyweni zenu ngokubonga.
					</seg>
					<seg id="b.COL.3.17" type="verse">
						Konke enikwenzayo, noma kungezwi noma kungomsebenzi, kwenzeni konke egameni leNkosi uJesu, nimbonge uNkulunkulu uYise ngaye.
					</seg>
					<seg id="b.COL.3.18" type="verse">
						Bafazi, thobelani amadoda enu njengokufanele eNkosini.
					</seg>
					<seg id="b.COL.3.19" type="verse">
						Madoda, thandani omkenu, ningabacasukeli.
					</seg>
					<seg id="b.COL.3.20" type="verse">
						Bantwana, lalelani abazali benu ezintweni zonke, ngokuba lokho kuyathandeka eNkosini.
					</seg>
					<seg id="b.COL.3.21" type="verse">
						Boyise, ningabathukuthelisi abantwana benu ukuba bangadangali.
					</seg>
					<seg id="b.COL.3.22" type="verse">
						Zinceku, lalelani ezintweni zonke labo abangamakhosi enu ngokwenyama, kungengokuthenga amehlo njengabathokozisa abantu kodwa ngobuqotho benhliziyo, niyesabe iNkosi.
					</seg>
					<seg id="b.COL.3.23" type="verse">
						Konke enikwenzayo kwenzeni ngenhliziyo, kungathi kwenzelwa iNkosi, qha abantu,
					</seg>
					<seg id="b.COL.3.24" type="verse">
						nazi ukuthi niyakwamukela umvuzo wefa eNkosini. Khonzani iNkosi uKristu.
					</seg>
					<seg id="b.COL.3.25" type="verse">
						Ngokuba lowo owenza ukungalungi uyakwamukeliswa ukungalungi akwenzileyo; akukho ukukhetha umuntu.
					</seg>
				</div>
				<div id="b.COL.4" type="chapter">
					<seg id="b.COL.4.1" type="verse">
						Makhosi, zenzeleni izinceku zenu okulungileyo nokufaneleyo; nazi ukuthi nani nineNkosi ezulwini.
					</seg>
					<seg id="b.COL.4.2" type="verse">
						Qiniselani ekukhulekeni, nilinde kukho ninokubonga.
					</seg>
					<seg id="b.COL.4.3" type="verse">
						Nathi nisikhulekele, ukuze uNkulunkulu asivulele umnyango wezwi ukuba sikhulume imfihlakalo kaKristu engiboshwe ngenxa yayo,
					</seg>
					<seg id="b.COL.4.4" type="verse">
						ukuze ngiyibonakalise njengalokhu ngifanele ukukhuluma.
					</seg>
					<seg id="b.COL.4.5" type="verse">
						Hambani ngokuhlakanipha kubo abangaphandle, nithengisise isikhathi.
					</seg>
					<seg id="b.COL.4.6" type="verse">
						Ukukhuluma kwenu makube nomusa njalo, kuyolisiwe ngosawoti, ukuze nazi enifanele ukubaphendula ngakho bonke abantu.
					</seg>
					<seg id="b.COL.4.7" type="verse">
						Konke okuqondene nami uyakunazisa khona uThikhiku, umzalwane othandekayo nesikhonzi esikholekileyo oyinceku kanye nami eNkosini,
					</seg>
					<seg id="b.COL.4.8" type="verse">
						engimthumile kini ngakho lokhu ukuba nazi ukuthi sihlezi kanjani, aduduze izinhliziyo zenu,
					</seg>
					<seg id="b.COL.4.9" type="verse">
						kanye no-Onesimu, umzalwane okholekileyo nothandekayo, ongomunye wakini; bazakunazisa konke okwalapha.
					</seg>
					<seg id="b.COL.4.10" type="verse">
						Uyakhonza kini u-Aristarku oyisiboshwa kanye nami, noMarku umzala kaBarnaba, enayalezwa ngaye — uma efika kini mamukeleni —
					</seg>
					<seg id="b.COL.4.11" type="verse">
						noJesu othiwa uJustu; yibo bodwa abangabokusoka abasebenzela umbuso kaNkulunkulu kanye nami, abakade beyinduduzo kimi.
					</seg>
					<seg id="b.COL.4.12" type="verse">
						Uyakhonza kini u-Ephafra ongomunye wakini, inceku kaKristu Jesu, enilwela njalo emikhulekweni, ukuze nime niphelele niqinisekile entandweni yonke kaNkulunkulu.
					</seg>
					<seg id="b.COL.4.13" type="verse">
						Ngokuba ngingufakazi wakhe wokuthi uyanisebenzela kakhulu nina, nabaseLawodikeya, nabaseHiyerapholi.
					</seg>
					<seg id="b.COL.4.14" type="verse">
						Uyakhonza kini uLuka inyanga ethandekayo, noDema.
					</seg>
					<seg id="b.COL.4.15" type="verse">
						Khonzani kubazalwane abaseLawodikeya, nakuNimfa, nasebandleni lakwakhe.
					</seg>
					<seg id="b.COL.4.16" type="verse">
						Nxa le ncwadi isifundiwe kini, bhekani ukuba ifundwe nasebandleni labaseLawodikeya; nani niyifunde leyo evela eLawodikeya.
					</seg>
					<seg id="b.COL.4.17" type="verse">
						Nimtshele u-Arkiphu, nithi: “Qaphela inkonzo oyitholile eNkosini, ukuze uyifeze.”
					</seg>
					<seg id="b.COL.4.18" type="verse">
						Yilokhu ukukhonza kwami ngesandla sami, mina Pawulu. Khumbulani izibopho zami. Umusa mawube nani.
					</seg>
				</div>
			</div>
			<div id="b.1TH" type="book">
				<div id="b.1TH.1" type="chapter">
					<seg id="b.1TH.1.1" type="verse">
						OPawulu, noSilvanu, noThimothewu kulo ibandla labaseTheselonika elikuNkulunkulu uBaba, naseNkosini uJesu Kristu: Makube kini umusa nokuthula.
					</seg>
					<seg id="b.1TH.1.2" type="verse">
						Sibonga uNkulunkulu njalo ngani nonke, siniphatha emikhulekweni yethu,
					</seg>
					<seg id="b.1TH.1.3" type="verse">
						sikhumbula ngokungayeki isenzo senu sokukholwa, nomsebenzi wothando, nokukhuthazela kwethemba lenu eliseNkosini yethu uJesu Kristu phambi kukaNkulunkulu noBaba wethu,
					</seg>
					<seg id="b.1TH.1.4" type="verse">
						sikwazi, bazalwane abathandiwe nguNkulunkulu, ukukhethwa kwenu
					</seg>
					<seg id="b.1TH.1.5" type="verse">
						ukuthi ivangeli lethu alizanga kini ngezwi kuphela kodwa nangamandla, nangoMoya oNgcwele, nangokwethemba okukhulu, njengokuba nazi ukuthi saba ngabantu abanjani phakathi kwenu ngenxa yenu.
					</seg>
					<seg id="b.1TH.1.6" type="verse">
						Nani naba ngabalingisi bethu, nabeNkosi senilamukele izwi ekukhathazekeni okukhulu ngokuthokoza kukaMoya oNgcwele,
					</seg>
					<seg id="b.1TH.1.7" type="verse">
						naze naba yisibonelo kubo bonke abakholwayo eMakedoniya nase-Akhaya.
					</seg>
					<seg id="b.1TH.1.8" type="verse">
						Ngokuba udumo lwezwi leNkosi lwaphuma kinina, lwafika, angisho eMakedoniya nase-Akhaya kuphela, kepha ezindaweni zonke lapho ukukholwa kwenu nguNkulunkulu kuphumele khona; ngakho asisadingi ukukhuluma lutho.
					</seg>
					<seg id="b.1TH.1.9" type="verse">
						Ngokuba bona uqobo balanda ngathi ukuthi kwaba njani ukungena kwethu kinina nokuthi naphendukela kanjani kuNkulunkulu, nishiya izithombe, ukuba nikhonze uNkulunkulu ophilayo oweqiniso,
					</seg>
					<seg id="b.1TH.1.10" type="verse">
						nilindele iNdodana yakhe ivela ezulwini, ayivusa kwabafileyo, uJesu osihlangulisa olakeni oluzayo.
					</seg>
				</div>
				<div id="b.1TH.2" type="chapter">
					<seg id="b.1TH.2.1" type="verse">
						Ngokuba niyazi nina bazalwane ukuthi ukungena kwethu kinina akubanga yize.
					</seg>
					<seg id="b.1TH.2.2" type="verse">
						Kepha noma sasihlushiwe kuqala saphathwa kabi eFilipi, njengokuba nazi, saba nesibindi kuNkulunkulu wethu sokunishumayeza ivangeli likaNkulunkulu ngokulwa okukhulu.
					</seg>
					<seg id="b.1TH.2.3" type="verse">
						Ngokuba ukuyala kwethu akusikho okokuduka nokokungcola nangenkohliso,
					</seg>
					<seg id="b.1TH.2.4" type="verse">
						kepha njengokuba sivunyiwe nguNkulunkulu ukuba siphathiswe ivangeli, siyakhuluma ngokunjalo, singenzeli ukuthokozisa abantu kepha uNkulunkulu ovivinya izinhliziyo zethu.
					</seg>
					<seg id="b.1TH.2.5" type="verse">
						Ngokuba asizange sibe namazwi okuthopha, njengokuba nazi; asizange futhi sibe nobuqili bokufisa, uNkulunkulu ungufakazi,
					</seg>
					<seg id="b.1TH.2.6" type="verse">
						singafunanga nokutuswa ngabantu, nakinina nakwabanye,
					</seg>
					<seg id="b.1TH.2.7" type="verse">
						ingani sasingaba namandla okunisinda njengabaphostoli bakaKristu, nokho saba mnene phakathi kwenu njengokuba umdlezane ondla abantwana bakhe.
					</seg>
					<seg id="b.1TH.2.8" type="verse">
						Ngokunjalo lokhu besinilangazelele, sasifuna ukuninika kungesilo ivangeli likaNkulunkulu kuphela, kepha nokuphila kwethu uqobo, ngokuba nase ningabathandekayo kithina.
					</seg>
					<seg id="b.1TH.2.9" type="verse">
						Ngokuba niyakhumbula, bazalwane, ukukhandleka nokushikashikeka kwethu; sisebenza ubusuku nemini, ukuze singasindi noyedwa kinina, sanishumayeza ivangeli likaNkulunkulu.
					</seg>
					<seg id="b.1TH.2.10" type="verse">
						Nina ningofakazi, naye uNkulunkulu, bokuthi sahlala kanjani phakathi kwenu nina enikholwayo ngobungcwele, nangokulunga, nangokungasoleki,
					</seg>
					<seg id="b.1TH.2.11" type="verse">
						njengokuba nazi ukuthi saniphatha abanye ngabanye njengoyise ephatha abantwana bakhe,
					</seg>
					<seg id="b.1TH.2.12" type="verse">
						siniyala, sinimisa isibindi, sifakazela ukuba nihambe ngokufaneleyo phambi kukaNkulunkulu onibizela embusweni nasebukhosini bakhe.
					</seg>
					<seg id="b.1TH.2.13" type="verse">
						Ngalokho nathi sibonga uNkulunkulu singaphezi, ngokuba, kuthe lapho namukela izwi likaNkulunkulu enalizwa ngathi, anilamukelanga njengezwi labantu kepha njengezwi likaNkulunkulu, njengokuba liyilo isibili, elona lisebenza futhi phakathi kwenu nina enikholwayo.
					</seg>
					<seg id="b.1TH.2.14" type="verse">
						Ngokuba nina bazalwane naba ngabalingisi bamabandla kaNkulunkulu aseJudiya akuKristu Jesu, ngokuba nani nahlushwa ngabesizwe sakini, njengalokho nawo ahlushwa ngabaJuda
					</seg>
					<seg id="b.1TH.2.15" type="verse">
						ababulala neNkosi uJesu nabaprofethi, basixosha nathi, bengamthokozisi uNkulunkulu, bemelana nabantu bonke,
					</seg>
					<seg id="b.1TH.2.16" type="verse">
						besivimbela ukukhuluma nabezizwe ukuba basindiswe, ukuze bagcwalise njalo izono zabo; kepha ulaka selufinyelele phezu kwabo ngokupheleleyo.
					</seg>
					<seg id="b.1TH.2.17" type="verse">
						Kepha thina, bazalwane, lokhu besahlukanisiwe nani isikhashana ngobuso kungenganhliziyo, kwaba yikhona sikhuthalela kakhulu ukubona ubuso benu ngokunxanela okukhulu.
					</seg>
					<seg id="b.1TH.2.18" type="verse">
						Ngakho besithanda ukuza kinina, mina Pawulu ngokwami kanye nakabili, kepha uSathane wasivimbela.
					</seg>
					<seg id="b.1TH.2.19" type="verse">
						Ngokuba liyini ithemba lethu, nokuthokoza, nomqhele wokuzibonga phambi kweNkosi yethu uJesu Kristu ekufikeni kwakhe, kungeyinina na?
					</seg>
					<seg id="b.1TH.2.20" type="verse">
						Ngokuba nina niludumo lwethu nokuthokoza kwethu.
					</seg>
				</div>
				<div id="b.1TH.3" type="chapter">
					<seg id="b.1TH.3.1" type="verse">
						Ngalokho kwathi singasenakubekezela, sathi kuhle ukuba sisale sodwa e-Athene,
					</seg>
					<seg id="b.1TH.3.2" type="verse">
						sathuma uThimothewu umzalwane wethu, isikhonzi sikaNkulunkulu evangelini likaKristu, ukuba aniqinise, anivuse maqondana nokukholwa kwenu
					</seg>
					<seg id="b.1TH.3.3" type="verse">
						ukuba kunganyakaziswa muntu ngalezo zinhlupheko; ngokuba niyazi nina ukuthi simiselwe lokho.
					</seg>
					<seg id="b.1TH.3.4" type="verse">
						Ngokuba kuthe sisekhona kini, sanitshela ngaphambili ukuthi siyakuhlushwa, njengokuba kwaba njalo, nani nikwazi.
					</seg>
					<seg id="b.1TH.3.5" type="verse">
						Ngalokho nami, lapho ngingasenakubekezela, ngathumela ukuba ngiqonde ukukholwa kwenu, ingabe mhlawumbe umlingi unilingile yini, ukukhandleka kwethu kube yize.
					</seg>
					<seg id="b.1TH.3.6" type="verse">
						Kepha kalokhu uThimothewu esefikile kithi evela kini, esibikela izindaba ezinhle zokukholwa nothando lwenu, nokuthi nisikhumbula kahle njalo, nokuthi nilangazelela ukusibona, njengokuba nathi silangazelela ukubona nina,
					</seg>
					<seg id="b.1TH.3.7" type="verse">
						ngalokho, bazalwane, saduduzeka ngani ngokukholwa kwenu ekusweleni nasosizini lwethu lonke,
					</seg>
					<seg id="b.1TH.3.8" type="verse">
						ngokuba kalokhu siyaphila, uma nina nimi niqinile eNkosini.
					</seg>
					<seg id="b.1TH.3.9" type="verse">
						Ngokuba ngukubonga okunjani esingakubuyisela kuNkulunkulu ngani ngokuthokoza konke esithokoza ngakho ngenxa yenu phambi kukaNkulunkulu wethu na?
					</seg>
					<seg id="b.1TH.3.10" type="verse">
						Ubusuku nemini sinxusa nokunxusa ukuba sibone ubuso benu, siphelelise okusileleyo ekukholweni kwenu.
					</seg>
					<seg id="b.1TH.3.11" type="verse">
						Sengathi uNkulunkulu noBaba wethu uqobo neNkosi yethu uJesu angayiqondisa indlela yethu yokuza kini,
					</seg>
					<seg id="b.1TH.3.12" type="verse">
						iNkosi ininike ukwanda nokuchichima othandweni, omumye komunye nakubo bonke, njengokuba sinjalo kinina,
					</seg>
					<seg id="b.1TH.3.13" type="verse">
						ukuze iqinise izinhliziyo zenu, zingabi nakusoleka ebungcweleni phambi kukaNkulunkulu noBaba wethu ekufikeni kweNkosi yethu uJesu kanye nabangcwele bakhe bonke.
					</seg>
				</div>
				<div id="b.1TH.4" type="chapter">
					<seg id="b.1TH.4.1" type="verse">
						Elokugcina-ke, bazalwane, siyaninxusa, siyaniyala ngeNkosi uJesu ukuba njengalokho nakwamukela kithi ukuthi nifanele ukuhamba nokumthokozisa kanjani uNkulunkulu, njengalokho nihamba kanjalo, manivame kakhulu kulokho.
					</seg>
					<seg id="b.1TH.4.2" type="verse">
						Ngokuba niyayazi imiyalo esaninika yona ngayo iNkosi uJesu.
					</seg>
					<seg id="b.1TH.4.3" type="verse">
						Ngokuba lokhu kuyintando kaNkulunkulu, ukungcweliswa kwenu, ukuba nidede ebufebeni
					</seg>
					<seg id="b.1TH.4.4" type="verse">
						ukuba yilowo nalowo kini akwazi ukuhlala nomkakhe ngobungcwele nangokuhlonipha,
					</seg>
					<seg id="b.1TH.4.5" type="verse">
						kungabi ngokushisa kwenkanuko njengabezizwe abangamazi uNkulunkulu
					</seg>
					<seg id="b.1TH.4.6" type="verse">
						ukuba kungabikho noyedwa omonayo, aphambe umfowabo ngento, ngokuba iNkosi ingumphindiseli kukho konke lokho, njengokuba sanitshela phambili, saqinisa.
					</seg>
					<seg id="b.1TH.4.7" type="verse">
						Ngokuba uNkulunkulu kasibizelanga amanyala, kepha wasibizela ebungcweleni.
					</seg>
					<seg id="b.1TH.4.8" type="verse">
						Ngakho-ke owalayo akali umuntu, kepha wala uNkulunkulu, yena oninika uMoya wakhe oNgcwele.
					</seg>
					<seg id="b.1TH.4.9" type="verse">
						Kepha maqondana nothando lobuzalwane anisweli ukuba umuntu anilobele, ngokuba nina uqobo ningabafundisiwe nguNkulunkulu ukuba nithandane;
					</seg>
					<seg id="b.1TH.4.10" type="verse">
						nempela niyakwenza lokho kubo bonke abazalwane abaseMakedoniya lonke. Kepha siyaniyala, bazalwane, ukuba nivame nokuvama kulokho,
					</seg>
					<seg id="b.1TH.4.11" type="verse">
						nikhuthalele ukuhlala ngokuthula, nokwenza okwenu, nokusebenza ngezandla zenu, njengokuba saniyala,
					</seg>
					<seg id="b.1TH.4.12" type="verse">
						ukuze nihambe ngokufaneleyo kwabangaphandle, ningasweli lutho.
					</seg>
					<seg id="b.1TH.4.13" type="verse">
						Kepha asithandi, bazalwane, ukuba ningabi nakwazi ngabalalayo, ukuze ningadabuki njengabanye abangenalo ithemba.
					</seg>
					<seg id="b.1TH.4.14" type="verse">
						Ngokuba uma sikholwa ukuthi uJesu wafa, wavuka, ngokunjalo-ke uNkulunkulu uyakubaletha nabaleleyo kuJesu kanye naye.
					</seg>
					<seg id="b.1TH.4.15" type="verse">
						Ngokuba lokho sikusho kini ngezwi leNkosi ukuthi thina, esisekhona sisasele kuze kube sekufikeni kweNkosi, asiyikubandulela nempela abaleleyo,
					</seg>
					<seg id="b.1TH.4.16" type="verse">
						ngokuba iNkosi uqobo iyakwehla ezulwini ngezwi lenhlokomo, ngephimbo lengelosi enkulu nangecilongo likaNkulunkulu, nabafileyo kuKristu bayakuvuka kuqala,
					</seg>
					<seg id="b.1TH.4.17" type="verse">
						khona thina, esisekhona sisasele siyakuhlwithwa kanye nabo emafwini, sihlangabeze iNkosi emoyeni; kanjalo-ke siyakuba nayo iNkosi njalo.
					</seg>
					<seg id="b.1TH.4.18" type="verse">
						Ngakho-ke duduzanani ngalawo mazwi.
					</seg>
				</div>
				<div id="b.1TH.5" type="chapter">
					<seg id="b.1TH.5.1" type="verse">
						Kepha ngezikhathi nangemizuzu, bazalwane, anisweli ukulotshelwa,
					</seg>
					<seg id="b.1TH.5.2" type="verse">
						ngokuba nina uqobo niyazi kahle ukuthi usuku lweNkosi luza njengesela ebusuku.
					</seg>
					<seg id="b.1TH.5.3" type="verse">
						Nxa bethi: “Ngukuthula nokuhlala kahle,” khona ukubhujiswa kuyabazuma njengemihelo ifikela okhulelweyo, abasoze baphunyuka.
					</seg>
					<seg id="b.1TH.5.4" type="verse">
						Kepha nina bazalwane anikho ebumnyameni, ukuze lolo suku lunifice njengesela,
					</seg>
					<seg id="b.1TH.5.5" type="verse">
						ngokuba nina nonke ningabantwana bokukhanya, ningabantwana bemini. Asisibo abobusuku noma abobumnyama;
					</seg>
					<seg id="b.1TH.5.6" type="verse">
						ngalokho-ke masingalali njengabanye, kodwa masiqwashe, siqonde.
					</seg>
					<seg id="b.1TH.5.7" type="verse">
						Ngokuba abalalayo balala ebusuku, nabadakwayo badakwa ebusuku;
					</seg>
					<seg id="b.1TH.5.8" type="verse">
						kepha thina esingabemini masiqonde, sifake isivikelo sesifuba sokukholwa nesothando, isigqoko sibe yithemba lokusindiswa;
					</seg>
					<seg id="b.1TH.5.9" type="verse">
						ngokuba uNkulunkulu kasimiselanga ulaka kepha ukuba sizuze ukusindiswa ngeNkosi yethu uJesu Kristu
					</seg>
					<seg id="b.1TH.5.10" type="verse">
						owasifelayo ukuba, noma siqwashile noma silele, siphile kanye naye.
					</seg>
					<seg id="b.1TH.5.11" type="verse">
						Ngalokho-ke vuselelanani, nakhane njengokuba futhi nikwenza.
					</seg>
					<seg id="b.1TH.5.12" type="verse">
						Kepha siyanincenga, bazalwane, ukuba nibazi abakhandlekayo phakathi kwenu, nabaniphetheyo eNkosini, nabanilulekayo,
					</seg>
					<seg id="b.1TH.5.13" type="verse">
						nibazisise kakhulu othandweni ngenxa yomsebenzi wabo. Hlalisanani ngokuthula.
					</seg>
					<seg id="b.1TH.5.14" type="verse">
						Kepha siyaniyala, bazalwane, ukuba niluleke abangahambi ngomthetho, nithokozise abadanileyo, nisekele ababuthakathaka, nibabekezelele bonke.
					</seg>
					<seg id="b.1TH.5.15" type="verse">
						Qaphelani ukuba kungabikho ophindisela omunye okubi ngokubi; kepha jongani njalo ukwenza okuhle, omunye komunye nakubo bonke.
					</seg>
					<seg id="b.1TH.5.16" type="verse">
						Thokozani njalo;
					</seg>
					<seg id="b.1TH.5.17" type="verse">
						khulekani ningaphezi;
					</seg>
					<seg id="b.1TH.5.18" type="verse">
						kukho konke bongani; ngokuba lokhu kuyintando kaNkulunkulu kuKristu Jesu ngani.
					</seg>
					<seg id="b.1TH.5.19" type="verse">
						Ningamcimi uMoya;
					</seg>
					<seg id="b.1TH.5.20" type="verse">
						ningakudeleli ukuprofetha;
					</seg>
					<seg id="b.1TH.5.21" type="verse">
						vivinyani konke, nibambisise okuhle;
					</seg>
					<seg id="b.1TH.5.22" type="verse">
						dedani kukho konke okubonakala kukubi.
					</seg>
					<seg id="b.1TH.5.23" type="verse">
						Kepha uNkulunkulu wokuthula, yena uqobo, makaningcwelise ngokupheleleyo, kulondolozwe umoya wenu wonke nomphefumulo nomzimba, kungabi nacala ekufikeni kweNkosi yethu uJesu Kristu.
					</seg>
					<seg id="b.1TH.5.24" type="verse">
						Uthembekile yena onibizayo, oyakukwenza futhi.
					</seg>
					<seg id="b.1TH.5.25" type="verse">
						Bazalwane, sikhulekeleni.
					</seg>
					<seg id="b.1TH.5.26" type="verse">
						Khonzani kubazalwane bonke ngokwanga okungcwele.
					</seg>
					<seg id="b.1TH.5.27" type="verse">
						Ngiyanifungisa iNkosi ukuba le ncwadi ifundwe kubo bonke abazalwane.
					</seg>
					<seg id="b.1TH.5.28" type="verse">
						Umusa weNkosi yethu uJesu Kristu mawube nani.
					</seg>
				</div>
			</div>
			<div id="b.2TH" type="book">
				<div id="b.2TH.1" type="chapter">
					<seg id="b.2TH.1.1" type="verse">
						OPawulu, noSilvanu, noThimothewu kulo ibandla labaseThesalonika elikuNkulunkulu, uBaba wethu, naseNkosini uJesu Kristu:
					</seg>
					<seg id="b.2TH.1.2" type="verse">
						Makube kini umusa nokuthula okuvela kuNkulunkulu uBaba naseNkosini uJesu Kristu.
					</seg>
					<seg id="b.2TH.1.3" type="verse">
						Simelwe ukumbonga njalo uNkulunkulu ngani bazalwane, njengokuba kufanele, ngokuba inkolo yenu iyanda kakhulu, nothando lwenu nonke omunye komunye luyakhula,
					</seg>
					<seg id="b.2TH.1.4" type="verse">
						kuze kuthi thina ngokwethu sizincome ngani emabandleni kaNkulunkulu ngenxa yokukhuthazela kwenu nokukholwa ekuzingelweni kwenu konke nasezinhluphekweni enibekezela kuzo,
					</seg>
					<seg id="b.2TH.1.5" type="verse">
						okuyisiboniso sokwahlulela okulungileyo kukaNkulunkulu, ukuze kuthiwe ningabalungele umbuso kaNkulunkulu enihlupheka ngenxa yawo,
					</seg>
					<seg id="b.2TH.1.6" type="verse">
						uma kambe kuyinto elungile kuNkulunkulu ukuba abuyisele ukuhlupheka kubo abanihluphayo,
					</seg>
					<seg id="b.2TH.1.7" type="verse">
						aniphe nina enihluphekayo ukuphumula kanye nathi ekwambulweni kweNkosi uJesu, evela ezulwini, enezingelosi zamandla akhe,
					</seg>
					<seg id="b.2TH.1.8" type="verse">
						elangabini lomlilo, ephindisela kwabangamazi uNkulunkulu nakwabangalaleli ivangeli leNkosi yethu uJesu,
					</seg>
					<seg id="b.2TH.1.9" type="verse">
						abazakunikwa isijeziso esingukubhujiswa okuphakade, basuke phambi kobuso beNkosi naphambi kwenkazimulo yamandla akhe,
					</seg>
					<seg id="b.2TH.1.10" type="verse">
						nxa efika ukuba akhazimuliswe kubo abangcwele bakhe, abe ngomangalisayo kubo bonke abakholwa ngalowo muhla, ngokuba nakholwa ngukufakaza kwethu.
					</seg>
					<seg id="b.2TH.1.11" type="verse">
						Ngenxa yalokho siyanikhulekela njalo, ukuze uNkulunkulu wethu anenze nibe ngabafanele ukubizwa kwenu, agcwalise ngamandla konke okuhle enikuthandayo nomsebenzi wokukholwa,
					</seg>
					<seg id="b.2TH.1.12" type="verse">
						ukuze igama leNkosi yethu uJesu likhazimuliswe kini, nani kuye, ngokomusa kaNkulunkulu wethu noweNkosi uJesu Kristu.
					</seg>
				</div>
				<div id="b.2TH.2" type="chapter">
					<seg id="b.2TH.2.1" type="verse">
						Kepha siyanxusa, bazalwane, mayelana nokufika kweNkosi yethu uJesu Kristu nokubuthanela kwethu kuyo,
					</seg>
					<seg id="b.2TH.2.2" type="verse">
						ukuba ningasheshi ninyakaziswe engqondweni yenu, ningethuswa noma ngomoya, noma ngezwi, noma ngencwadi ngokungathi ivela kithi, sengathi usuku lukaKristu selufikile.
					</seg>
					<seg id="b.2TH.2.3" type="verse">
						Makungabikho muntu onikhohlisayo nangayiphi indlela; ngokuba aluyikufika, kungaveli kuqala ukuhlubuka, kwambulwe umuntu ongenamthetho, indodana yokulahlwa,
					</seg>
					<seg id="b.2TH.2.4" type="verse">
						omelana nakho konke, nozikhukhumeza phezu kwakho konke okuthiwa uNkulunkulu noma into ekhonzwayo, aze azihlalise ethempelini likaNkulunkulu ezishaya uNkulunkulu.
					</seg>
					<seg id="b.2TH.2.5" type="verse">
						Anikhumbuli yini ukuthi ngisekhona kini nganitshela lokho na?
					</seg>
					<seg id="b.2TH.2.6" type="verse">
						Senikwazi okumbambezelayo, ukuze ambulwe ngesikhathi sakhe.
					</seg>
					<seg id="b.2TH.2.7" type="verse">
						Ngokuba imfihlakalo yokungabi namthetho isiyasebenza, kuphela ukuze kudediswe yena obambezelayo manje.
					</seg>
					<seg id="b.2TH.2.8" type="verse">
						Lapho-ke uzakwambulwa lowo ongenamthetho, eyakumqeda iNkosi uJesu Kristu ngomoya womlomo wayo, imchithe ngokubonakala kokufika kwayo,
					</seg>
					<seg id="b.2TH.2.9" type="verse">
						lowo okufika kwakhe kungokokusebenza kukaSathane ngawo onke amandla, nezibonakaliso, nezimangaliso zamanga,
					</seg>
					<seg id="b.2TH.2.10" type="verse">
						nangayo yonke inkohliso yokungalungi kwababhubhayo, ngenxa yokuba bengavumanga ukuthanda iqiniso, ukuze basindiswe.
					</seg>
					<seg id="b.2TH.2.11" type="verse">
						Ngalokho-ke uNkulunkulu ubathumela amandla okuduka, baze bakholwe ngamanga,
					</seg>
					<seg id="b.2TH.2.12" type="verse">
						ukuba bonke abangakholwanga yiqiniso benamela ukungalungi balahlwe.
					</seg>
					<seg id="b.2TH.2.13" type="verse">
						Kepha thina simelwe ukubonga uNkulunkulu njalo ngani bazalwane abathandwa yiNkosi, ngokuba kwasekuqaleni uNkulunkulu wanikhethela ukusindiswa ngokungcwelisa kukaMoya nangokukholwa yiqiniso
					</seg>
					<seg id="b.2TH.2.14" type="verse">
						anibizela kukho ngevangeli lethu, nize nizuze inkazimulo yeNkosi yethu uJesu Kristu.
					</seg>
					<seg id="b.2TH.2.15" type="verse">
						Ngalokho-ke, bazalwane, yimani niqinile, nibambelele kuwo amasiko enawafundiswa noma ngezwi noma ngencwadi yethu.
					</seg>
					<seg id="b.2TH.2.16" type="verse">
						Kepha iNkosi yethu uJesu Kristu uqobo, noNkulunkulu uBaba wethu owasithanda nowasipha ngomusa induduzo yaphakade nethemba elihle,
					</seg>
					<seg id="b.2TH.2.17" type="verse">
						makaduduze izinhliziyo zenu, aniqinise emisebenzini yonke nasemazwini onke amahle.
					</seg>
				</div>
				<div id="b.2TH.3" type="chapter">
					<seg id="b.2TH.3.1" type="verse">
						Elokugcina, bazalwane, sikhulekeleni ukuba izwi leNkosi likhawuleze, lidunyiswe, njengalokhu kunjalo nakini,
					</seg>
					<seg id="b.2TH.3.2" type="verse">
						nokuba sikhululwe kubantu abadukileyo nababi; ngokuba ukukholwa akusikho okwabo bonke.
					</seg>
					<seg id="b.2TH.3.3" type="verse">
						Kepha iNkosi ithembekile, eyakuniqinisa, inilondoloze komubi.
					</seg>
					<seg id="b.2TH.3.4" type="verse">
						Siyethemba eNkosini ngani ukuthi lokhu esiniyala ngakho niyakwenza nokuthi nizakukwenza.
					</seg>
					<seg id="b.2TH.3.5" type="verse">
						Kepha iNkosi mayiqondise izinhliziyo zenu othandweni lukaNkulunkulu nasekubekezeleni kukaKristu.
					</seg>
					<seg id="b.2TH.3.6" type="verse">
						Kodwa siyaniyala, bazalwane, egameni leNkosi uJesu Kristu ukuba nizahlukanise nabazalwane bonke abahamba ngokungafanele, bengahambi ngomyalo eniwamukele kithina.
					</seg>
					<seg id="b.2TH.3.7" type="verse">
						Ngokuba nani niyazi ngokwenu ukuthi kufanele ukuba nisilingise kanjani, ngokuba asihambanga ngokungafanele phakathi kwenu,
					</seg>
					<seg id="b.2TH.3.8" type="verse">
						asidlanga sinkwa samuntu ngesihle, kodwa sadla ngokukhandleka nangokukhathazeka, sisebenza ubusuku nemini ukuba singasindi muntu kini,
					</seg>
					<seg id="b.2TH.3.9" type="verse">
						kungengokuba singenalo ilungelo, kodwa ukuze sizinikele sibe yisibonelo kini sokuba nisilingise.
					</seg>
					<seg id="b.2TH.3.10" type="verse">
						Ngokuba nalapho sisekini, saniyala ngalokhu ukuthi: “Uma umuntu engathandi ukusebenza, makangadli.”
					</seg>
					<seg id="b.2TH.3.11" type="verse">
						Ngokuba sizwa ukuthi abanye phakathi kwenu bahamba ngokungafanele, bengasebenzi lutho, kepha benza okuyize nje;
					</seg>
					<seg id="b.2TH.3.12" type="verse">
						abanjalo siyabayala sibaluleka eNkosini uJesu Kristu ukuba basebenze ngokuthula, badle esabo isinkwa.
					</seg>
					<seg id="b.2TH.3.13" type="verse">
						Kepha nina bazalwane, ningadinwa ngukwenza okuhle.
					</seg>
					<seg id="b.2TH.3.14" type="verse">
						Uma ekhona ongalaleli izwi lethu kule ncwadi, mphawuleni lowo, ningahlanganyeli naye, ukuze abe namahloni;
					</seg>
					<seg id="b.2TH.3.15" type="verse">
						kepha ningamphathisi okwesitha, kodwa mlulekeni njengomzalwane.
					</seg>
					<seg id="b.2TH.3.16" type="verse">
						Kepha iNkosi yokuthula uqobo mayiniphe ukuthula ngezikhathi zonke nangezindlela zonke. INkosi mayibe nani nonke.
					</seg>
					<seg id="b.2TH.3.17" type="verse">
						Ngiyakhonza ngesandla sami mina Pawulu, okuluphawu ezincwadini zonke; ngiloba kanjalo.
					</seg>
					<seg id="b.2TH.3.18" type="verse">
						Umusa weNkosi yethu uJesu Kristu mawube nani nonke.
					</seg>
				</div>
			</div>
			<div id="b.1TI" type="book">
				<div id="b.1TI.1" type="chapter">
					<seg id="b.1TI.1.1" type="verse">
						UPawulu, umphostoli kaKristu Jesu ngomyalo kaNkulunkulu uMsindisi wethu noKristu Jesu ithemba lethu,
					</seg>
					<seg id="b.1TI.1.2" type="verse">
						kuThimothewu, umntanami ngesiminya ekukholweni: Makube kuwe umusa, nesihawu, nokuthula okuvela kuNkulunkulu uBaba nakuKristu Jesu iNkosi yethu.
					</seg>
					<seg id="b.1TI.1.3" type="verse">
						Njengokuba ngakutshela mhla ngiya eMakedoniya ukuthi wohlala e-Efesu, ukuze uyale abathile ngokuthi bangafundisi okwahlukileyo,
					</seg>
					<seg id="b.1TI.1.4" type="verse">
						futhi banganaki izinganekwane nezindaba zolibo olokuzalana ezingapheliyo, ezibanga ukuphikisana kunokuba ziqhube isimiso sikaNkulunkulu esisekukholweni, ngenza njalo namanje;
					</seg>
					<seg id="b.1TI.1.5" type="verse">
						kepha umgomo womyalo uluthando oluvela enhliziyweni emhlophe, nakunembeza omuhle, nasekukholweni okungazenzisiyo,
					</seg>
					<seg id="b.1TI.1.6" type="verse">
						abathe abanye bephaphalazile kulokho, baphambukela ekukhulumeni okuyize,
					</seg>
					<seg id="b.1TI.1.7" type="verse">
						befuna ukuba babe ngabafundisi bomthetho, ingani kabaqondi abakushoyo nabaqinisa ngakho begomela.
					</seg>
					<seg id="b.1TI.1.8" type="verse">
						Siyazi kambe ukuthi umthetho muhle, nxa umuntu ewusebenzisa ngokomthetho,
					</seg>
					<seg id="b.1TI.1.9" type="verse">
						ekwazi lokhu ukuthi umthetho awumiselwe olungileyo, umiselwe abangenamthetho namahlongandlebe, abangamesabi uNkulunkulu nabayizoni abahlazisayo nabadumazayo, nababulali bawonina, nababulala abantu,
					</seg>
					<seg id="b.1TI.1.10" type="verse">
						nezifebe, nabesilisa abalalanayo, nabathumbabantu, nabaqambimanga, nabafungela amanga, noma kungakhona okunye okuphambene nesifundiso esiphilileyo,
					</seg>
					<seg id="b.1TI.1.11" type="verse">
						ngokwevangeli lenkazimulo kaNkulunkulu obongekayo, engaphathiswa lona mina.
					</seg>
					<seg id="b.1TI.1.12" type="verse">
						Ngiyambonga owangenzela amandla, uKristu Jesu iNkosi yethu, ngokuba wathi ngikholekile, engimisa enkonzweni,
					</seg>
					<seg id="b.1TI.1.13" type="verse">
						noma kade ngingohlambalazayo, nozingelayo, nohluphayo; kodwa ngahawukelwa ngokuba ngakwenza ngokungazi, ngokungakholwa.
					</seg>
					<seg id="b.1TI.1.14" type="verse">
						Kepha umusa weNkosi yethu wavama kakhulu kanye nokukholwa nothando olukuKristu Jesu.
					</seg>
					<seg id="b.1TI.1.15" type="verse">
						Likholekile leli zwi, lifanele impela ukwamukelwa ukuthi uKristu Jesu weza ezweni ukusindisa izoni, engingesikhulu kuzo;
					</seg>
					<seg id="b.1TI.1.16" type="verse">
						kepha ngahawukelwa ngalokhu ukuze uJesu Kristu abonakalise kimi engingesikhulu konke ukubekezela kwakhe, ngibe yisibonelo kwabazakukholwa nguye, baze babe nokuphila okuphakade.
					</seg>
					<seg id="b.1TI.1.17" type="verse">
						Kuyo iNkosi yaphakade engabhubhiyo, engenakubonwa, uNkulunkulu yedwa, makube ludumo nenkazimulo kuze kube phakade naphakade. Amen.
					</seg>
					<seg id="b.1TI.1.18" type="verse">
						Lo myalo ngiwuthwesa wena mntanami Thimothewu njengeziprofetho ezandulelayo ngawe, ukuze ulwe ukulwa okuhle ngazo,
					</seg>
					<seg id="b.1TI.1.19" type="verse">
						unokukholwa nonembeza omuhle, okuthe abanye bekulahlile, bafelwa umkhumbi wokukholwa,
					</seg>
					<seg id="b.1TI.1.20" type="verse">
						abakubona oHimenewu no-Aleksandru engibanikele kuSathane, ukuze balaywe ukuba bangahlambalazi.
					</seg>
				</div>
				<div id="b.1TI.2" type="chapter">
					<seg id="b.1TI.2.1" type="verse">
						Ngakho-ke kuqala kukho konke ngiyala ukuba ukunxusa, nokukhuleka, nokucela, nokubonga kwenzelwe abantu bonke,
					</seg>
					<seg id="b.1TI.2.2" type="verse">
						amakhosi nabo bonke abakhulu, ukuze sihlale kahle nangokuthula, ngokumesaba uNkulunkulu nangesizotha esipheleleyo.
					</seg>
					<seg id="b.1TI.2.3" type="verse">
						Lokhu kuhle, kuyabongeka emehlweni kaNkulunkulu uMsindisi wethu
					</seg>
					<seg id="b.1TI.2.4" type="verse">
						othanda ukuba abantu bonke basindiswe, bafinyelele ekulazini iqiniso.
					</seg>
					<seg id="b.1TI.2.5" type="verse">
						Ngokuba munye uNkulunkulu, munye nomlamuleli phakathi kukaNkulunkulu nabantu, umuntu uKristu Jesu,
					</seg>
					<seg id="b.1TI.2.6" type="verse">
						owazinikela abe yinhlawulo yabo bonke, kube ngubufakazi besikhathi esiyiso,
					</seg>
					<seg id="b.1TI.2.7" type="verse">
						engamiselwa khona mina ukuba ngibe ngummemezeli nomphostoli — ngikhuluma iqiniso, angiqambi amanga — yebo, umfundisi wabezizwe ekukholweni naseqinisweni.
					</seg>
					<seg id="b.1TI.2.8" type="verse">
						Ngalokho ngithanda ukuba amadoda akhuleke ezindaweni zonke, ephakamisa izandla ezingcwele, engenalulaka nokuphikisana.
					</seg>
					<seg id="b.1TI.2.9" type="verse">
						Ngokunjalo nabesifazane mabagqoke izingubo ezifaneleyo, bazihlobise ngokuhlonipha nokuqonda, kungabi ngezinwele ezalukiweyo, nangegolide, nangamaparele, nangezambatho ezinemali eningi,
					</seg>
					<seg id="b.1TI.2.10" type="verse">
						kepha njengokufanele abesifazane abashoyo ukuthi besaba uNkulunkulu bahlobe ngemisebenzi emihle.
					</seg>
					<seg id="b.1TI.2.11" type="verse">
						Owesifazane makafunde ukuthula nokuthobeka konke.
					</seg>
					<seg id="b.1TI.2.12" type="verse">
						Kepha angimvumeli owesifazane ukuba afundise, nokuba abuse phezu kwendoda; kodwa makazithulele.
					</seg>
					<seg id="b.1TI.2.13" type="verse">
						Ngokuba u-Adamu wabunjwa kuqala, emva kwalokho u-Eva.
					</seg>
					<seg id="b.1TI.2.14" type="verse">
						Futhi u-Adamu kakhohliswanga, kepha owesifazane wathi ekhohlisiwe, waphambuka;
					</seg>
					<seg id="b.1TI.2.15" type="verse">
						kepha uyakusindiswa ngokuzala abantwana, uma behlala ekukholweni nasothandweni nasebungcweleni kanye nokuqonda.
					</seg>
				</div>
				<div id="b.1TI.3" type="chapter">
					<seg id="b.1TI.3.1" type="verse">
						Likholekile leli zwi elithi: Uma umuntu efisa isikhundla sombonisi, unxanela umsebenzi omuhle.
					</seg>
					<seg id="b.1TI.3.2" type="verse">
						Ngakho umbonisi umelwe abe ngongasolekiyo, indoda emfazi munye, abe ngozikhuzayo, oqondileyo, oziphatha ngokufaneleyo, ongenisa izihambi, onesu lokufundisa,
					</seg>
					<seg id="b.1TI.3.3" type="verse">
						ongesilo ixhwele lewayini, ongesiso isilwi, kepha omnene, ongaxabaniyo, onganxaneli imali,
					</seg>
					<seg id="b.1TI.3.4" type="verse">
						ophatha kahle indlu yakhe, abantwana bakhe bemthobela ngenhlonipho yonke —
					</seg>
					<seg id="b.1TI.3.5" type="verse">
						kepha uma umuntu engakwazi ukuphatha owakhe umuzi, angaliphatha kanjani ibandla likaNkulunkulu na? —
					</seg>
					<seg id="b.1TI.3.6" type="verse">
						angabi ngosanda kukholwa, funa ngokukhukhumala ayele ekulahlweni kukaSathane.
					</seg>
					<seg id="b.1TI.3.7" type="verse">
						Kumelwe futhi ukuba abe nobufakazi obuhle kwabangaphandle, funa ayele esihlambeni nasesihibeni sikaSathane.
					</seg>
					<seg id="b.1TI.3.8" type="verse">
						Ngokunjalo namadiyakoni kufanele abe nesizotha, angabi ndimimbili, angabi ngabanaka kakhulu iwayini, angahaheli inzuzo embi,
					</seg>
					<seg id="b.1TI.3.9" type="verse">
						ephethe imfihlakalo yokukholwa kunembeza omhlophe.
					</seg>
					<seg id="b.1TI.3.10" type="verse">
						Nalabo mabaqale bahlolwe, andukuba babe ngamadiyakoni, uma bengasoleki.
					</seg>
					<seg id="b.1TI.3.11" type="verse">
						Ngokunjalo nabesifazane mababe nesizotha, abangahlebi, abazithibayo, abathembekayo ezintweni zonke.
					</seg>
					<seg id="b.1TI.3.12" type="verse">
						Amadiyakoni mawabe ngamadoda amfazi munye, abusa kahle abantwana bawo nemizi yawo.
					</seg>
					<seg id="b.1TI.3.13" type="verse">
						Ngokuba amadiyakoni akhonze kahle azizuzela ukuma kahle nesibindi esikhulu ekukholweni okukuKristu Jesu.
					</seg>
					<seg id="b.1TI.3.14" type="verse">
						Lokhu ngikulobela khona ngithemba ukuza kuwe masinyane;
					</seg>
					<seg id="b.1TI.3.15" type="verse">
						kepha uma ngilibala, khona uyakwazi ukuthi kumelwe ukuba abantu bahambe kanjani endlini kaNkulunkulu eyibandla likaNkulunkulu ophilayo, insika nesisekelo seqiniso.
					</seg>
					<seg id="b.1TI.3.16" type="verse">
						Kuvunyiwe ukuthi inkulu imfihlakalo yokukhonza uNkulunkulu yokuthi: Owabonakaliswa enyameni, walungisiswa emoyeni, wabonwa yizingelosi, washunyayelwa ezizweni, wakholeka ezweni, waphakanyiselwa enkazimulweni.
					</seg>
				</div>
				<div id="b.1TI.4" type="chapter">
					<seg id="b.1TI.4.1" type="verse">
						Kepha uMoya usho ngokuchachileyo ukuthi ngezikhathi zokugcina abanye bayakuhlubuka ekukholweni, benaka omoya abadukisayo nezifundiso zamademoni,
					</seg>
					<seg id="b.1TI.4.2" type="verse">
						ngokuzenzisa kwabaqamba amanga abashiswe uphawu kunembeza wabo,
					</seg>
					<seg id="b.1TI.4.3" type="verse">
						benqabela ukuganana, bethi akuzilwe ukudla akudalayo uNkulunkulu ukuba kwamukelwe ngokubonga yibo abakholwayo nabalaziyo iqiniso.
					</seg>
					<seg id="b.1TI.4.4" type="verse">
						Ngokuba konke okudalwe nguNkulunkulu kuhle; akulahlwa lutho, uma kwamukelwa ngokubonga,
					</seg>
					<seg id="b.1TI.4.5" type="verse">
						ngokuba kungcweliswa ngezwi likaNkulunkulu nomkhuleko.
					</seg>
					<seg id="b.1TI.4.6" type="verse">
						Nxa ubeka lezo zinto kubazalwane, uyakuba yisikhonzi esihle sikaKristu Jesu, wondliwa ngamazwi okukholwa nesifundiso esihle osilandeleyo;
					</seg>
					<seg id="b.1TI.4.7" type="verse">
						kepha wale izinganekwane ezingcolileyo nezezalukazi. Kepha zijwayeze ekumesabeni uNkulunkulu.
					</seg>
					<seg id="b.1TI.4.8" type="verse">
						Ngokuba ukujwayeza umzimba kusiza ingcosana, kepha ukumesaba uNkulunkulu kusiza ezintweni zonke, kunesithembiso salokhu kuphila nalokho okuzayo.
					</seg>
					<seg id="b.1TI.4.9" type="verse">
						Likholekile leli zwi, lifanele impela ukwamukelwa,
					</seg>
					<seg id="b.1TI.4.10" type="verse">
						ngokuba sikhandlekela lokho, siyashikashikeka, ngokuba sithembele kuNkulunkulu ophilayo onguMsindisi wabantu bonke, ikakhulu wabakholwayo.
					</seg>
					<seg id="b.1TI.4.11" type="verse">
						Woyala ngalezo zinto, ufundise ngazo.
					</seg>
					<seg id="b.1TI.4.12" type="verse">
						Makungabikho muntu odelela ubusha bakho, kepha yiba yisibonelo kwabakholwayo ngezwi, nangenkambo, nangothando, nangokukholwa, nangokuhlanzeka.
					</seg>
					<seg id="b.1TI.4.13" type="verse">
						Nakekela ukufunda, nokuyala, nokufundisa, ngize ngifike.
					</seg>
					<seg id="b.1TI.4.14" type="verse">
						Ungasidebeseli isiphiwo esikuwe, owasiphiwa ngezwi lokuprofetha nangokubekwa izandla ngamalunga.
					</seg>
					<seg id="b.1TI.4.15" type="verse">
						Nakekela lezo zinto, ume kuzo, ukuze ukuqhubeka kwakho kuqhame kubo bonke.
					</seg>
					<seg id="b.1TI.4.16" type="verse">
						Ziqaphele wena kanye nesifundiso, ume kulezo zinto; ngokuba ngokwenza lokho uyakuzisindisa wena nabakuzwayo.
					</seg>
				</div>
				<div id="b.1TI.5" type="chapter">
					<seg id="b.1TI.5.1" type="verse">
						Ungayikhaci indoda endala, kodwa yiyale njengoyihlo, namadoda amasha njengabafowenu,
					</seg>
					<seg id="b.1TI.5.2" type="verse">
						abesifazane abadala njengawonyoko, nabesifazane abasha njengawodadewenu ngenhlanzeko epheleleyo.
					</seg>
					<seg id="b.1TI.5.3" type="verse">
						Yazisa abafelokazi abangabafelokazi ngoqobo.
					</seg>
					<seg id="b.1TI.5.4" type="verse">
						Kepha uma umfelokazi enabantwana noma enabazukulwane, labo-ke mabafunde kuqala ukuhlonipha indlu yakwabo, babuyisele okufaneleyo kubazali babo, ngokuba kuyabongeka lokho phambi kukaNkulunkulu.
					</seg>
					<seg id="b.1TI.5.5" type="verse">
						Lowo ongumfelokazi ngoqobo osele eyedwa uthembele kuNkulunkulu, uhlala ekunxuseni nasekukhulekeni ubusuku nemini,
					</seg>
					<seg id="b.1TI.5.6" type="verse">
						kepha lowo ozinikela ekutamaseni ufile esekhona.
					</seg>
					<seg id="b.1TI.5.7" type="verse">
						Yala ngalezo zinto, ukuze bangabi nokusoleka.
					</seg>
					<seg id="b.1TI.5.8" type="verse">
						Kepha-ke uma umuntu engabondli abakubo, kakhulu abakwakhe, ukulahlile ukukholwa, mubi kunongakholwayo.
					</seg>
					<seg id="b.1TI.5.9" type="verse">
						Makangafakwa esibalweni umfelokazi, uma engaphansi kweminyaka engamashumi ayisithupha, owabe ngumfazi wendoda inye,
					</seg>
					<seg id="b.1TI.5.10" type="verse">
						ebongwa ngemisebenzi emihle, uma ondlile abantwana, uma engenisile izihambi, uma egezile izinyawo zabangcwele, uma esizile abahluphekayo, uma ekhuthalele umsebenzi wonke omuhle.
					</seg>
					<seg id="b.1TI.5.11" type="verse">
						Kepha abafelokazi abasha ubenqabe; ngokuba uma sebetamasile bedela uKristu, bafuna ukugana;
					</seg>
					<seg id="b.1TI.5.12" type="verse">
						banokulahlwa, ngokuba bechithile ukukholwa kwabo kokuqala.
					</seg>
					<seg id="b.1TI.5.13" type="verse">
						Futhi-ke bafunda nokuvilapha, bezula izindlu ngezindlu, bengavilaphi kuphela, kepha behleba, bezigaxa ngokungekwabo, bekhuluma okungafanele.
					</seg>
					<seg id="b.1TI.5.14" type="verse">
						Ngakho-ke ngithanda ukuba abafelokazi abasha bagane, bazale abantwana, baphathe indlu yabo, bangasiniki isitha ithuba lokuthuka.
					</seg>
					<seg id="b.1TI.5.15" type="verse">
						Ngokuba nakalokhu abanye sebechezukele kuSathane.
					</seg>
					<seg id="b.1TI.5.16" type="verse">
						Uma owesifazane okholwayo enabafelokazi, makabasize, ibandla lingasindwa, ukuze lisize abafelokazi boqobo.
					</seg>
					<seg id="b.1TI.5.17" type="verse">
						Amalunga aphatha kahle akuthiwe afanele ukutuswa ngokuphindiweyo, ikakhulu lawo akhuthalela izwi nokufundisa.
					</seg>
					<seg id="b.1TI.5.18" type="verse">
						Ngokuba umbhalo uthi: “Ungayifaki isifonyo inkabi ebhulayo,” futhi: “Isisebenzi siyifanele inkokhelo yaso.”
					</seg>
					<seg id="b.1TI.5.19" type="verse">
						Icala eliqondene nelunga ungalemukeli, kungekho ofakazi ababili noma abathathu.
					</seg>
					<seg id="b.1TI.5.20" type="verse">
						Abonayo ubasole phambi kwabo bonke, ukuze nabanye besabe.
					</seg>
					<seg id="b.1TI.5.21" type="verse">
						Ngiyaqinisa phambi kukaNkulunkulu noKristu Jesu nezingelosi ezikhethiweyo ukuba ulonde lezo zinto ngokungazinqumeli, ungenzi lutho ngokukhetha.
					</seg>
					<seg id="b.1TI.5.22" type="verse">
						Ungasheshi ubeke izandla noma kubani, futhi ungahlanganyeli izono zabanye, uzigcine ube mhlophe.
					</seg>
					<seg id="b.1TI.5.23" type="verse">
						Ungabe usaphuza amanzi odwa, kepha phuza iwayini eliyingcosana ngenxa yesisu sakho nobuthakathaka bakho obuvamileyo.
					</seg>
					<seg id="b.1TI.5.24" type="verse">
						Izono zabanye abantu zisobala, zibandulela ekwahlulelweni; kepha abanye ziyabalandela. 5:24 Gal. 5:19.
					</seg>
					<seg id="b.1TI.5.25" type="verse">
						Ngokunjalo nemisebenzi emihle isobala; naleyo engenjalo ingesitheke.
					</seg>
				</div>
				<div id="b.1TI.6" type="chapter">
					<seg id="b.1TI.6.1" type="verse">
						Bonke abayizigqila phansi kwejoka mabathi abanumzane babo bafanele ukutuswa impela, ukuze igama likaNkulunkulu nesifundiso kungahlanjalazwa.
					</seg>
					<seg id="b.1TI.6.2" type="verse">
						Abanabanumzane abakholwayo bangabadeleli, ngokuba bengabazalwane, kodwa kube yikhona bebakhonza kakhulu, ngokuba bengabakholwayo nabathandekayo labo abasizakala ngomsebenzi wabo. Wofundisa lezo zinto, uyale ngazo.
					</seg>
					<seg id="b.1TI.6.3" type="verse">
						Uma kukhona umuntu ofundisa okwahlukileyo, engawalandeli amazwi aphilileyo eNkosi yethu uJesu Kristu nesifundiso esiya ngokumesaba uNkulunkulu,
					</seg>
					<seg id="b.1TI.6.4" type="verse">
						ukhukhumele lowo engaqondi lutho, kumphethe ukubuzana nokuphikisana ngamazwi okuvela kukho umhawu, nombango, nokuhlambalaza, nokuzindla okubi,
					</seg>
					<seg id="b.1TI.6.5" type="verse">
						nokuxabana kwabantu abangqondo yabo yonakele, abamukwe iqiniso, bethi ukumesaba uNkulunkulu kuyindlela yenzuzo.
					</seg>
					<seg id="b.1TI.6.6" type="verse">
						Yebo, ukumesaba uNkulunkulu kanye nokwaneliswa kuyinzuzo enkulu,
					</seg>
					<seg id="b.1TI.6.7" type="verse">
						ngokuba asilethanga lutho ezweni; kusobala ukuthi singemuke nalutho futhi;
					</seg>
					<seg id="b.1TI.6.8" type="verse">
						kepha uma sinokudla nezambatho, asaneliswe yikho.
					</seg>
					<seg id="b.1TI.6.9" type="verse">
						Kepha abafuna ukuceba bayela ekulingweni, nasesihibeni, nasezinkanukweni eziningi zobuwula ezilimazayo, ezishonisa abantu ekufeni nasekubhujisweni.
					</seg>
					<seg id="b.1TI.6.10" type="verse">
						Ngokuba ukuthanda imali kuyimpande yakho konke okubi; abanye ngokuyifisa badukelwa ukukholwa, bazigwaza ngeminjunju eminingi.
					</seg>
					<seg id="b.1TI.6.11" type="verse">
						Kepha wena muntu kaNkulunkulu, balekela lezo zinto; jonga ukulunga, nokumesaba uNkulunkulu, nokukholwa, nothando, nokubekezela, nobumnene.
					</seg>
					<seg id="b.1TI.6.12" type="verse">
						Yilwa ukulwa okuhle kokukholwa, ubambelele ekuphileni okuphakade owabizelwa kukho, wavuma ukuvuma okuhle phambi kofakazi abaningi.
					</seg>
					<seg id="b.1TI.6.13" type="verse">
						Ngiyakuyala phambi kukaNkulunkulu ophilisa konke, naphambi kukaKristu Jesu owavuma ukuvuma okuhle phambi kukaPontiyu Pilatu,
					</seg>
					<seg id="b.1TI.6.14" type="verse">
						ukuba ugcine umyalo ungenabala, ungenakusoleka, kuze kube sekubonakaleni kweNkosi yethu uJesu Kristu
					</seg>
					<seg id="b.1TI.6.15" type="verse">
						ayakukubonakalisa ngezikhathi zakhe uSomandla obongekayo, oyedwa, iNkosi yamakhosi, uMbusi wababusi,
					</seg>
					<seg id="b.1TI.6.16" type="verse">
						yena yedwa onokungafi, ehlala ekukhanyeni okungenakusondelwa kukho, ongazange abonwe muntu, nongebonwe; makube kuye udumo namandla aphakade. Amen.
					</seg>
					<seg id="b.1TI.6.17" type="verse">
						Yala abacebileyo kuleli zwe lamanje ngokuthi bangakhukhumali, bangathembeli engcebeni engemiyo, kepha mabathembele kuNkulunkulu osicebisa ngakho konke, sithokoze ngakho,
					</seg>
					<seg id="b.1TI.6.18" type="verse">
						benze okuhle, bacebe ngemisebenzi emihle, baphane, babelane,
					</seg>
					<seg id="b.1TI.6.19" type="verse">
						bezibekelela isisekelo esihle sesikhathi esizayo, ukuze babambe ukuphila okuyikho.
					</seg>
					<seg id="b.1TI.6.20" type="verse">
						Thimothewu, londa kahle okubekiweyo kuwe, ugweme ukukhuluma okuyize nokuphikisana kwalokho okuthiwa ukwazi kungesikho,
					</seg>
					<seg id="b.1TI.6.21" type="verse">
						okuthi abanye bekuvuma, baduka ekukholweni. Umusa mawube nani.
					</seg>
				</div>
			</div>
			<div id="b.2TI" type="book">
				<div id="b.2TI.1" type="chapter">
					<seg id="b.2TI.1.1" type="verse">
						UPawulu, umphostoli kaKristu Jesu ngentando kaNkulunkulu ngokwesithembiso sokuphila okukuKristu Jesu,
					</seg>
					<seg id="b.2TI.1.2" type="verse">
						kuThimothewu, umntwana othandekayo: Makube kuwe umusa, nobubele, nokuthula okuvela kuNkulunkulu uBaba nakuKristu Jesu iNkosi yethu.
					</seg>
					<seg id="b.2TI.1.3" type="verse">
						Ngiyambonga uNkulunkulu engimkhonzayo kusukela kokhokho ngonembeza omhlophe, njengalokhu ngikukhumbula ngokungaphezi emikhulekweni yami ubusuku nemini,
					</seg>
					<seg id="b.2TI.1.4" type="verse">
						ngilangazelela ukukubona, ngikhumbula izinyembezi zakho, ukuze ngigcwaliswe ngentokozo,
					</seg>
					<seg id="b.2TI.1.5" type="verse">
						ngikhunjuzwe ukukholwa okungenakuzenzisa okukuwe, okwahlala kuqala kunyokokhulu uLowisi nakunyoko uYunisi, yebo, ngiyethemba, nakuwena.
					</seg>
					<seg id="b.2TI.1.6" type="verse">
						Ngaleso sizathu ngiyakukhumbuza ukuba uvuse isipho somusa sikaNkulunkulu esikhona kuwe ngokubeka izandla zami.
					</seg>
					<seg id="b.2TI.1.7" type="verse">
						Ngokuba uNkulunkulu akasiphanga umoya wobugwala, kepha owamandla, nowothando, nowokuzikhuza.
					</seg>
					<seg id="b.2TI.1.8" type="verse">
						Ngalokho ungabi namahloni ngobufakazi ngeNkosi yethu nangami, isiboshwa sayo, kodwa hlanganyela ukuhluphekela ivangeli ngamandla kaNkulunkulu
					</seg>
					<seg id="b.2TI.1.9" type="verse">
						owasisindisa, wasibiza ngobizo olungcwele, kungengokwemisebenzi yethu kepha ngokwelakhe icebo nomusa, esawuphiwa kuKristu Jesu zingakabikho izikhathi,
					</seg>
					<seg id="b.2TI.1.10" type="verse">
						kepha osubonakalisiwe manje ngokubonakala koMsindisi wethu uKristu Jesu, owachitha ukufa, walethela ekukhanyeni ukuphila nokungabhubhi ngevangeli,
					</seg>
					<seg id="b.2TI.1.11" type="verse">
						engamiselwa lona ukuba ngibe ngummemezeli, nomphostoli, nomfundisi;
					</seg>
					<seg id="b.2TI.1.12" type="verse">
						ngaleso sizathu ngiyahlupheka nangalokhu, kepha anginamahloni, ngokuba ngiyamazi engikholwa nguye, ngiyethemba ukuthi unamandla okulonda lokho engikubekile kuye, kuze kube yilolo suku.
					</seg>
					<seg id="b.2TI.1.13" type="verse">
						Isibonelo samazwi aphilayo masibe yilawo owawezwa kimi ngokukholwa nangothando olukuKristu Jesu;
					</seg>
					<seg id="b.2TI.1.14" type="verse">
						okuhle okubekiwe kuwe ukulonde ngoMoya oNgcwele ohlala kithi.
					</seg>
					<seg id="b.2TI.1.15" type="verse">
						Uyazi lokhu ukuthi bonke abase-Asiya bangifulathele, abaphakathi kwabo ngoFigelu noHermogene.
					</seg>
					<seg id="b.2TI.1.16" type="verse">
						INkosi mayinike indlu ka-Onesiforu umusa, ngokuba wangihlumelela kaningi, wayengenamahloni ngeketanga lami,
					</seg>
					<seg id="b.2TI.1.17" type="verse">
						kepha esefikile eRoma wangifunisisa, wangifumana —
					</seg>
					<seg id="b.2TI.1.18" type="verse">
						iNkosi mayimnike ukuba athole ububele eNkosini ngalolo suku — konke akhonza ngakho e-Efesu uyakwazi wena kakhulu.
					</seg>
				</div>
				<div id="b.2TI.2" type="chapter">
					<seg id="b.2TI.2.1" type="verse">
						Ngakho wena mntanami, yiba namandla emseni okuKristu Jesu;
					</seg>
					<seg id="b.2TI.2.2" type="verse">
						lokho okuzwileyo kimi phambi kofakazi abaningi, lokho-ke kubeke kubantu abathembekileyo abazakuba namandla okufundisa nabanye.
					</seg>
					<seg id="b.2TI.2.3" type="verse">
						Hlanganyela nami ukuhlupheka njengebutho elihle likaKristu.
					</seg>
					<seg id="b.2TI.2.4" type="verse">
						Akakho osempini olibala izidingo zalokhu kuphila, aze akholeke kulowo abuthwe nguye.
					</seg>
					<seg id="b.2TI.2.5" type="verse">
						Futhi nxa umuntu encintisana, kaqheliswa engancintisananga ngokomthetho.
					</seg>
					<seg id="b.2TI.2.6" type="verse">
						Umlimi osebenzayo kufanele ukuba kwamukele yena izithelo kuqala.
					</seg>
					<seg id="b.2TI.2.7" type="verse">
						Qonda engikushoyo; ngokuba iNkosi iyakukunika ukuqonda ngezinto zonke.
					</seg>
					<seg id="b.2TI.2.8" type="verse">
						Khumbula uJesu Kristu ovukile kwabafileyo, wenzalo kaDavide ngokwevangeli lami,
					</seg>
					<seg id="b.2TI.2.9" type="verse">
						engihlupheka ngalo kuze kube sekuboshweni njengeselelesi; kepha izwi likaNkulunkulu aliboshiwe.
					</seg>
					<seg id="b.2TI.2.10" type="verse">
						Ngalokho ngiyakhuthazela kukho konke ngenxa yabakhethiweyo, ukuze nabo bazuze insindiso ekuKristu Jesu, kanye nenkazimulo yaphakade.
					</seg>
					<seg id="b.2TI.2.11" type="verse">
						Likholekile leli zwi lokuthi: Ngokuba uma safa naye, siyakuphila naye futhi;
					</seg>
					<seg id="b.2TI.2.12" type="verse">
						uma sikhuthazela, siyakubusa naye futhi; uma simphika, naye uyakusiphika;
					</seg>
					<seg id="b.2TI.2.13" type="verse">
						uma singathembeki, yena uhlala ethembekile, ngokuba akanakuziphika.
					</seg>
					<seg id="b.2TI.2.14" type="verse">
						Bakhumbuze ngalokho, ufakaze phambi kukaNkulunkulu ukuba bangalwi ngamazwi, okungasizi lutho, okuyincithakalo kwabezwayo.
					</seg>
					<seg id="b.2TI.2.15" type="verse">
						Khuthalela ukuba uziveze uthembekile kuNkulunkulu, isisebenzi esingenamahloni, esiqondisa kahle izwi leqiniso.
					</seg>
					<seg id="b.2TI.2.16" type="verse">
						Kepha ukukhuluma kwezwe okuyize ukugweme; ngokuba bayakuqhubekela phambili ekungamesabini uNkulunkulu,
					</seg>
					<seg id="b.2TI.2.17" type="verse">
						nezwi labo liyakubhibha njengesilonda esibhucukayo, abaphakathi kwabo ngoHimenewu noFiletu
					</seg>
					<seg id="b.2TI.2.18" type="verse">
						abadukileyo mayelana neqiniso, bethi ukuvuka kwabafileyo sekudlulile, bechitha ukukholwa kwabanye.
					</seg>
					<seg id="b.2TI.2.19" type="verse">
						Nokho isisekelo esiqinileyo sikaNkulunkulu simi, sinalolu phawu lokuthi: “INkosi iyabazi abangabayo,” nokuthi: “Yilowo nalowo ophatha igama likaKristu makadede kukho ukungalungi.”
					</seg>
					<seg id="b.2TI.2.20" type="verse">
						Kepha endlini enkulu akukho izitsha zegolide nezesiliva kuphela kodwa nezemithi nezebumba, ezinye ezihloniphekayo, ezinye ezingahloniphekiyo;
					</seg>
					<seg id="b.2TI.2.21" type="verse">
						ngalokho uma umuntu ezihlanza kulezo zinto, uyakuba yisitsha esihloniphekayo, esingcwelisiwe, esinosizo kumninindlu, esilungiselwe umsebenzi wonke omuhle.
					</seg>
					<seg id="b.2TI.2.22" type="verse">
						Kepha balekela izinkanuko zobusha, ujonge ukulunga, nokukholwa, nothando, nokuthula kanye nabakhuleka eNkosini ngenhliziyo ehlambulukileyo.
					</seg>
					<seg id="b.2TI.2.23" type="verse">
						Kepha ukuphikisana kobuwula nokokungazi ukunqabe, wazi ukuthi kuzala ukulwa;
					</seg>
					<seg id="b.2TI.2.24" type="verse">
						inceku kaKristu ayifanele ukulwa, kodwa mayibe mnene kubo bonke, inesu lokufundisa, ibekezela,
					</seg>
					<seg id="b.2TI.2.25" type="verse">
						ibalaya ngomoya omnene abamelene nayo, kumbe uNkulunkulu angabanika ukuphenduka, baze balazisise iqiniso,
					</seg>
					<seg id="b.2TI.2.26" type="verse">
						basanguluke, baphume ogibeni lukaSathane ababanjwe nguye ukuba benze intando yakhe.
					</seg>
				</div>
				<div id="b.2TI.3" type="chapter">
					<seg id="b.2TI.3.1" type="verse">
						Kepha yazi lokhu ukuthi ezinsukwini zokugcina kuzakuvela izikhathi ezinzima;
					</seg>
					<seg id="b.2TI.3.2" type="verse">
						ngokuba abantu bazakuba ngabazithandayo, nabathandimali, nabazigabisayo, nabazidlayo, nabahlambalazayo, nabangalaleli abazali, nabangabongiyo, nabahlazisayo,
					</seg>
					<seg id="b.2TI.3.3" type="verse">
						nabangenaluthando, nabahlebi, nabangazithibi, nabangenabumnene, nabangathandi okuhle,
					</seg>
					<seg id="b.2TI.3.4" type="verse">
						nabakhapheli, nabanamawala, nabakhukhumele, nabathanda injabulo kunokuthanda uNkulunkulu,
					</seg>
					<seg id="b.2TI.3.5" type="verse">
						nabanesimo sokumesaba uNkulunkulu, kepha amandla akho bewaphika; labo-ke wobagwema.
					</seg>
					<seg id="b.2TI.3.6" type="verse">
						Ngokuba kulabo kuvela abanyonyobela ezindlini bethumba abesifazane abasindwa yizono, beqhutshwa yizinkanuko eziyizinhlobonhlobo,
					</seg>
					<seg id="b.2TI.3.7" type="verse">
						befunda njalo, kepha bengeke bakwazi ukufika ekulazini iqiniso.
					</seg>
					<seg id="b.2TI.3.8" type="verse">
						NjengoJane noJambre bamelana noMose, kanjalo laba bamelana neqiniso, abantu abonakele ingqondo, abehluleka enkolweni.
					</seg>
					<seg id="b.2TI.3.9" type="verse">
						Kepha abasayikuqhubekela phambili; ngokuba ubuwula babo buyakuba sobala kubo bonke, njengokuba kwaba njalo nobabo.
					</seg>
					<seg id="b.2TI.3.10" type="verse">
						Kepha wena walandela isifundiso sami nokuziphatha, nomgomo, nenkolo, nokubheka kade, nothando, nokubekezela,
					</seg>
					<seg id="b.2TI.3.11" type="verse">
						nokuzingelwa, nezinhlupheko ezangehlela e-Antiyokiya nase-Ikoniyu naseListra; ukuzingelwa okunje ngakhuthazela kukho, kepha iNkosi yangikhulula kukho konke.
					</seg>
					<seg id="b.2TI.3.12" type="verse">
						Yebo, bonke abathanda ukuhamba ngokumesaba uNkulunkulu kuKristu Jesu bayakuzingelwa.
					</seg>
					<seg id="b.2TI.3.13" type="verse">
						Kepha abantu ababi nabakhohlisi bazakuqhubekela phambili ebubini, bedukisa, bedukiswa.
					</seg>
					<seg id="b.2TI.3.14" type="verse">
						Kepha wena yima kulokho okufundile nowaqiniseka kukho, wazi ukuthi ukufunde kobani,
					</seg>
					<seg id="b.2TI.3.15" type="verse">
						nokuthi kusukela ebuntwaneni wazi imibhalo engcwele enamandla okukuhlakaniphisa, kube yinsindiso ngokukholwa kuKristu Jesu.
					</seg>
					<seg id="b.2TI.3.16" type="verse">
						Yonke imibhalo iphefumulelwe nguNkulunkulu ilungele ukufundisa, nokusola, nokuqondisa, nokuyala ekulungeni,
					</seg>
					<seg id="b.2TI.3.17" type="verse">
						ukuze umuntu kaNkulunkulu aphelele, apheleliselwe yonke imisebenzi emihle.
					</seg>
				</div>
				<div id="b.2TI.4" type="chapter">
					<seg id="b.2TI.4.1" type="verse">
						Ngiyaqinisa phambi kukaNkulunkulu noKristu Jesu oyakwahlulela abaphilayo nabafileyo nangokubonakala kwakhe nombuso wakhe, ngithi:
					</seg>
					<seg id="b.2TI.4.2" type="verse">
						Shumayela izwi, uqinise, noma kuyisikhathi noma kungesiso; sola, ukhuze, uyale ngakho konke ukubekezela nokufundisa.
					</seg>
					<seg id="b.2TI.4.3" type="verse">
						Ngokuba kuyakuba khona isikhathi abangayikuvuma ngaso isifundiso esiphilayo, kepha ngokwezinkanuko zabo bayakuzibuthela abafundisi njengokubatshwa kwezindlebe zabo,
					</seg>
					<seg id="b.2TI.4.4" type="verse">
						bafulathelise izindlebe zabo eqinisweni, baphambukele ezinganekwaneni.
					</seg>
					<seg id="b.2TI.4.5" type="verse">
						Kepha wena, qonda ezintweni zonke, ubekezele ekuhluphekeni, wenze umsebenzi womvangeli, ufeze ukukhonza kwakho.
					</seg>
					<seg id="b.2TI.4.6" type="verse">
						Ngokuba mina sengiyanikelwa, nesikhathi sokumuka kwami sesifikile.
					</seg>
					<seg id="b.2TI.4.7" type="verse">
						Ngikulwile ukulwa okuhle, ngiqedile ibanga, ngigcinile ukukholwa;
					</seg>
					<seg id="b.2TI.4.8" type="verse">
						sengibekelwe umqhele wokulunga eyakungipha wona ngalolo suku iNkosi, umahluleli olungileyo, kungeyimi ngedwa, kepha bonke abathandile ukubonakala kwayo.
					</seg>
					<seg id="b.2TI.4.9" type="verse">
						Shesha uze kimi masinyane.
					</seg>
					<seg id="b.2TI.4.10" type="verse">
						Ngokuba uDema wangishiya ethanda leli zwe lamanje, waya eThesalonika; uKreste waya eGalathiya, uThithu eDalmathiya;
					</seg>
					<seg id="b.2TI.4.11" type="verse">
						nguLuka yedwa onami. Thatha uMarku, uze naye, ngokuba unosizo kimi ekukhonzeni.
					</seg>
					<seg id="b.2TI.4.12" type="verse">
						UThikhiku sengamthuma e-Efesu.
					</seg>
					<seg id="b.2TI.4.13" type="verse">
						Ijazi engalishiya eTrowa kuKarpu woliphatha, nxa uza, nezincwadi, ikakhulu ezesikhumba.
					</seg>
					<seg id="b.2TI.4.14" type="verse">
						U-Aleksandru, umkhandi wethusi wenza okubi okuningi kimi; iNkosi iyakumbuyisela ngokwemisebenzi yakhe;
					</seg>
					<seg id="b.2TI.4.15" type="verse">
						umxwaye nawe, ngokuba wamelana kakhulu namazwi ethu.
					</seg>
					<seg id="b.2TI.4.16" type="verse">
						Ekuziphenduleleni kwami kokuqala kwakungekho muntu ongimelayo, kepha bonke bangishiya; makungabalelwa kubo lokho;
					</seg>
					<seg id="b.2TI.4.17" type="verse">
						kodwa iNkosi yangimela, yangipha amandla ukuba intshumayelo ipheleliswe ngami, nabezizwe bonke bezwe; ngase ngikhululwa emlonyeni wengonyama.
					</seg>
					<seg id="b.2TI.4.18" type="verse">
						INkosi iyakungikhulula kuyo yonke imisebenzi emibi, ingisindise, ngize ngifike embusweni wayo osezulwini; makube kuyo inkazimulo kuze kube phakade naphakade. Amen.
					</seg>
					<seg id="b.2TI.4.19" type="verse">
						Khonza koPriska no-Akwila nendlu ka-Onesiforu.
					</seg>
					<seg id="b.2TI.4.20" type="verse">
						U-Erastu wasala eKorinte, kepha uTrofimu ngamshiya eMilethu egula.
					</seg>
					<seg id="b.2TI.4.21" type="verse">
						Shesha ufike, kungakangeni ubusika. Bakhonza kuwe o-Evubulu, noPhude, noLinu, noKlawudiya, nabo bonke abazalwane.
					</seg>
					<seg id="b.2TI.4.22" type="verse">
						INkosi mayibe nomoya wakho. Umusa mawube nani.
					</seg>
				</div>
			</div>
			<div id="b.TIT" type="book">
				<div id="b.TIT.1" type="chapter">
					<seg id="b.TIT.1.1" type="verse">
						UPawulu, inceku kaNkulunkulu nomphostoli kaJesu Kristu ngokokukholwa kwabakhethiweyo bakaNkulunkulu nangokokwazi iqiniso elingokokukhonza uNkulunkulu,
					</seg>
					<seg id="b.TIT.1.2" type="verse">
						ethembeni lokuphila okuphakade uNkulunkulu ongaqambi amanga akwethembisa phambi kwezikhathi zaphakade,
					</seg>
					<seg id="b.TIT.1.3" type="verse">
						kepha ngesikhathi esifaneleyo ubonakalisile izwi lakhe entshumayelweni engayiphathiswayo ngokomyalo kaNkulunkulu uMsindisi wethu,
					</seg>
					<seg id="b.TIT.1.4" type="verse">
						kuThithu, umntanami ngempela ngokokukholwa esikuhlanganyele sonke: Makube kuwe umusa nokuthula okuvela kuNkulunkulu uBaba nakuKristu Jesu uMsindisi wethu.
					</seg>
					<seg id="b.TIT.1.5" type="verse">
						Ngakushiya eKrethe ngenxa yalokhu ukuba uhlele okusaseleyo, umise amalunga emizini yonke, njengokuba ngakuyala,
					</seg>
					<seg id="b.TIT.1.6" type="verse">
						uma kukhona ongasolekiyo, indoda emfazi munye, enabantwana abakholwayo abangenakusolwa ngokushinga nabangalaleliyo.
					</seg>
					<seg id="b.TIT.1.7" type="verse">
						Ngokuba umbonisi umelwe ukuba abe ngongasolekiyo njengomphathimuzi kaNkulunkulu, ongaziqhenyi, ongesiso isififane, ongesiso isiphuzi, ongesiso isilwi, ongesiye ohahela inzuzo embi,
					</seg>
					<seg id="b.TIT.1.8" type="verse">
						kepha ophatha kahle izihambi, othanda okuhle, oqondileyo, olungileyo, ongcwele, ozithibayo,
					</seg>
					<seg id="b.TIT.1.9" type="verse">
						obambelele ezwini elithembekileyo ngokwesifundiso, aze abe nakho nokuyala ngesifundiso esiphilileyo nokwahlula abaphikayo.
					</seg>
					<seg id="b.TIT.1.10" type="verse">
						Ngokuba baningi abangalaleliyo abakhuluma ize, nabakhohlisayo, ikakhulu abokusoka,
					</seg>
					<seg id="b.TIT.1.11" type="verse">
						abamelwe ukuthuliswa, abachitha indlu iphela, befundisa okungafanele ngenxa yenzuzo embi.
					</seg>
					<seg id="b.TIT.1.12" type="verse">
						Omunye kubona, umprofethi wakubo, washo wathi: “AbaseKrethe bangabaqambimanga njalo, izilwane ezimbi, iziminzi ezivilaphayo.”
					</seg>
					<seg id="b.TIT.1.13" type="verse">
						Lobo bufakazi buqinisile. Ngalokho-ke ubayalisise, ukuze baphile ekukholweni,
					</seg>
					<seg id="b.TIT.1.14" type="verse">
						benganaki izinganekwane zabaJuda nemiyalo yabantu abafulathela iqiniso.
					</seg>
					<seg id="b.TIT.1.15" type="verse">
						Kwabahlanzekileyo konke kuhlanzekile; kepha kwabangcolileyo nabangakholwayo akukho lutho oluhlanzekileyo, kodwa kungcole ingqondo yabo nonembeza wabo.
					</seg>
					<seg id="b.TIT.1.16" type="verse">
						Bavuma ukuthi bayamazi uNkulunkulu, kepha bayamphika ngemisebenzi yabo bengabenyanyekayo, nabangalaleliyo, nasemisebenzini yonke emihle kabasizi lutho.
					</seg>
				</div>
				<div id="b.TIT.2" type="chapter">
					<seg id="b.TIT.2.1" type="verse">
						Kepha wena khuluma lokhu okufanele isifundiso esiphilileyo
					</seg>
					<seg id="b.TIT.2.2" type="verse">
						sokuthi: Amadoda amadala mawabe ngazithibayo, azothileyo, aqondileyo, aphilile ekukholweni, nasothandweni, nasekubekezeleni;
					</seg>
					<seg id="b.TIT.2.3" type="verse">
						kanjalo nabesifazane abadala baziphathe ngokufanele abangcwele, bangabi ngabahlebi, bangabi yizigqila zewayini eliningi, babe ngabafundisi bokuhle,
					</seg>
					<seg id="b.TIT.2.4" type="verse">
						ukuze bafundise abesifazane abasha ukuthanda amadoda abo, bathande nabantwana babo;
					</seg>
					<seg id="b.TIT.2.5" type="verse">
						babe ngabaqondileyo, abamhlophe, abaphatha kahle amakhaya, abamnene, abathobela amadoda abo ukuba izwi likaNkulunkulu lingahlanjalazwa.
					</seg>
					<seg id="b.TIT.2.6" type="verse">
						Ngokunjalo ubayale abesilisa abasha ukuba babe ngabaqondileyo,
					</seg>
					<seg id="b.TIT.2.7" type="verse">
						uzibonakalise kukho konke ube yisibonelo semisebenzi emihle, nasekufundiseni kwakho ubonakalise ukungonakali, ube nesizotha,
					</seg>
					<seg id="b.TIT.2.8" type="verse">
						ukhulume okuqondileyo okungasolekiyo, ukuze omelana nathi abe namahloni, engenalutho olubi angalukhuluma ngathi.
					</seg>
					<seg id="b.TIT.2.9" type="verse">
						Yala izinceku ukuba zithobele amakhosi azo, zikholeke ezintweni zonke, zingaphiki nkani,
					</seg>
					<seg id="b.TIT.2.10" type="verse">
						zingantshontshi, zibonakalise konke ukwethemba okuhle, ukuze zihlobise isifundiso sikaNkulunkulu uMsindisi wethu ezintweni zonke.
					</seg>
					<seg id="b.TIT.2.11" type="verse">
						Ngokuba umusa kaNkulunkulu wokusindisa ubonakalisiwe kubantu bonke;
					</seg>
					<seg id="b.TIT.2.12" type="verse">
						uyasifundisa ukuba sidele ukungakholwa nezinkanuko zezwe, sihambe ngokuqonda, nangokulunga, nangokumesaba uNkulunkulu kulesi sikhathi samanje,
					</seg>
					<seg id="b.TIT.2.13" type="verse">
						sibheke ithemba elibusisiweyo nokuvela kwenkazimulo kaNkulunkulu omkhulu noMsindisi wethu uJesu Kristu
					</seg>
					<seg id="b.TIT.2.14" type="verse">
						owazinikela ngenxa yethu, ukuze asihlenge ebubini bonke, asihlambulule isizwe esingesakhe, sishisekele imisebenzi emihle.
					</seg>
					<seg id="b.TIT.2.15" type="verse">
						Khuluma lokho, uyale, ukhuze ngamandla onke. Ungadelelwa muntu.
					</seg>
				</div>
				<div id="b.TIT.3" type="chapter">
					<seg id="b.TIT.3.1" type="verse">
						Bakhumbuze ukuba bathobele ababusi neziphathimandla, balalele, balungele imisebenzi yonke emihle,
					</seg>
					<seg id="b.TIT.3.2" type="verse">
						bangahlambalazi muntu, bangabi yizilwi, babe ngabavileyo, bebonakalisa ubumnene obukhulu kubantu bonke.
					</seg>
					<seg id="b.TIT.3.3" type="verse">
						Ngokuba nathi kade sasiyiziwula, abangalaleliyo, abadukiswayo, sikhonza izinkanuko nokutamasa okuyizinhlobonhlobo, sihlezi ebubini nangomhawu, sizondekile sizondana.
					</seg>
					<seg id="b.TIT.3.4" type="verse">
						Kepha lapho sekubonakalisiwe ububele bukaNkulunkulu uMsindisi wethu nothando lwakhe kubantu,
					</seg>
					<seg id="b.TIT.3.5" type="verse">
						wasisindisa kungengamisebenzi yokulunga esayenzayo thina kepha ngokwesihawu sakhe ngesigezo sokuphindukuzalwa nokwenziwa sibe basha ngoMoya oNgcwele,
					</seg>
					<seg id="b.TIT.3.6" type="verse">
						amthelayo kakhulu phezu kwethu ngaye uJesu Kristu uMsindisi wethu,
					</seg>
					<seg id="b.TIT.3.7" type="verse">
						ukuze silungisiswe ngomusa wakhe, sibe yizindlalifa zokuphila okuphakade ngokwethemba.
					</seg>
					<seg id="b.TIT.3.8" type="verse">
						Lithembekile leli zwi. Ngithanda ukuba uqinise impela ngalezo zinto, ukuze abakholwa nguNkulunkulu bakhuthalele ukwenza imisebenzi emihle. Lezo zinto zinhle, zinosizo kubantu;
					</seg>
					<seg id="b.TIT.3.9" type="verse">
						kepha gwema imibuzo yobuwula, nezindaba zolibo lokuzalana, nokubanga nokuphikisana ngomthetho; ngokuba lokho akusizi, kuyize.
					</seg>
					<seg id="b.TIT.3.10" type="verse">
						Umuntu onezifundiso ezidukisayo, eselulekwe kanye nakabili male,
					</seg>
					<seg id="b.TIT.3.11" type="verse">
						wazi ukuthi onjalo uphambukile, uyona, ezahlulela yena.
					</seg>
					<seg id="b.TIT.3.12" type="verse">
						Nxa sengithuma u-Arethema noma uThikhiku kuwe, woshesha ukuza kimi eNikopholi; ngokuba nginqumile ukuthi ngizakuhlala lapho ubusika.
					</seg>
					<seg id="b.TIT.3.13" type="verse">
						UZena, ummeli, no-Apholo wobahambisa ngokunakekela, bangasweli lutho.
					</seg>
					<seg id="b.TIT.3.14" type="verse">
						Nabakithi mabafunde ukukhuthalela imisebenzi emihle njengokuswelekileyo, ukuze bangabi ngabangenazithelo.
					</seg>
					<seg id="b.TIT.3.15" type="verse">
						Bonke abanami bayakhonza kuwe. Khonza kwabasithandayo ekukholweni. Umusa mawube nani nonke.
					</seg>
				</div>
			</div>
			<div id="b.PHM" type="book">
				<div id="b.PHM.1" type="chapter">
					<seg id="b.PHM.1.1" type="verse">
						UPawulu, isiboshwa sikaKristu Jesu, noThimothewu umzalwane kuFilemoni, isithandwa sethu nesisebenzi kanye nathi,
					</seg>
					<seg id="b.PHM.1.2" type="verse">
						naku-Apifiya udadewethu, naku-Arkiphu, ibutho kanye nathi, nakulo ibandla elisendlini yakho:
					</seg>
					<seg id="b.PHM.1.3" type="verse">
						Makube kini umusa nokuthula okuvela kuNkulunkulu uBaba wethu naseNkosini uJesu Kristu.
					</seg>
					<seg id="b.PHM.1.4" type="verse">
						Ngibonga uNkulunkulu wami njalo ngikukhumbula emikhulekweni yami,
					</seg>
					<seg id="b.PHM.1.5" type="verse">
						uma ngizwa ngothando lwakho nokukholwa onakho eNkosini uJesu nakubo bonke abangcwele,
					</seg>
					<seg id="b.PHM.1.6" type="verse">
						ukuze ukuhlanganyela kokukholwa kwakho kube nomsebenzi ekwazini konke okuhle okukithi kuKristu,
					</seg>
					<seg id="b.PHM.1.7" type="verse">
						ngokuba nginokuthokoza okukhulu nenduduzo ngothando lwakho, ngokuba izinhliziyo zabangcwele zihlunyelelwe ngawe mzalwane.
					</seg>
					<seg id="b.PHM.1.8" type="verse">
						Ngalokho noma nginesibindi esikhulu kuKristu sokuba ngikuyale ngakho okufaneleyo,
					</seg>
					<seg id="b.PHM.1.9" type="verse">
						nokho ngenxa yothando okungcono ngiyancenga, njengokuba nginje mina Pawulu osemdala, manje futhi ngiyisiboshwa sikaKristu Jesu,
					</seg>
					<seg id="b.PHM.1.10" type="verse">
						ngikuncenga ngomntanami engimzeleyo ekuboshweni kwami, u-Onesimu;
					</seg>
					<seg id="b.PHM.1.11" type="verse">
						okade engenalusizo kuwe, kepha kalokhu unosizo nakuwe nakimi,
					</seg>
					<seg id="b.PHM.1.12" type="verse">
						engimbuyisele kuwe, yena oyinhliziyo yami,
					</seg>
					<seg id="b.PHM.1.13" type="verse">
						ebengifuna ukumbamba ahlale kimi, ukuze angikhonze esikhundleni sakho ngisekuboshweni ngenxa yevangeli;
					</seg>
					<seg id="b.PHM.1.14" type="verse">
						kepha ngaphandle kokubona kwakho ngangingathandi ukwenza lutho, ukuze umusa wakho ungabi ngokucindezelwa, kodwa ube ngesihle.
					</seg>
					<seg id="b.PHM.1.15" type="verse">
						Ngokuba mhlawumbe kungenxa yalokho ukuba ahlukaniswe nawe isikhashana, ukuze abe ngowakho kuze kube phakade,
					</seg>
					<seg id="b.PHM.1.16" type="verse">
						angabi esaba njengesigqila, kodwa abe ngaphezu kwesigqila, engumzalwane othandekayo, kakhulu kimi kepha kakhulu kangakanani kuwe, nasenyameni naseNkosini.
					</seg>
					<seg id="b.PHM.1.17" type="verse">
						Ngakho uma uthi ngingumhlanganyeli nawe, mamukele ngokungathi yimi.
					</seg>
					<seg id="b.PHM.1.18" type="verse">
						Kodwa uma ekonile ngento, noma enecala kuwe, lokho kubalele kimi;
					</seg>
					<seg id="b.PHM.1.19" type="verse">
						mina Pawulu ngikuloba ngesandla sami, ngiyakukukhokha ukuba ngingaze ngisho kuwe ukuthi nawe unecala kimi elinguwe uqobo.
					</seg>
					<seg id="b.PHM.1.20" type="verse">
						Yebo, mzalwane, mangithokoziswe nguwe eNkosini, uyihlumelele inhliziyo yami kuKristu.
					</seg>
					<seg id="b.PHM.1.21" type="verse">
						Ngikulobele ngokwethemba ukulalela kwakho, ngazi ukuthi uzakwenza nokungaphezu kwengikushoyo.
					</seg>
					<seg id="b.PHM.1.22" type="verse">
						Futhi-ke wongilungisela nami indawo; ngokuba ngiyethemba ukuthi ngemikhuleko yenu ngizakuphiwa nina.
					</seg>
					<seg id="b.PHM.1.23" type="verse">
						Uyakhonza kuwe u-Ephafra oyisiboshwa kanye nami kuKristu Jesu,
					</seg>
					<seg id="b.PHM.1.24" type="verse">
						noMarku, no-Aristarku, noDema, noLuka, izisebenzi kanye nami.
					</seg>
					<seg id="b.PHM.1.25" type="verse">
						Umusa weNkosi yethu uJesu Kristu mawube nomoya wenu.
					</seg>
				</div>
			</div>
			<div id="b.HEB" type="book">
				<div id="b.HEB.1" type="chapter">
					<seg id="b.HEB.1.1" type="verse">
						UNkulunkulu esekhulumile endulo kokhokho ngabaprofethi ngamathuba amaningi nangezindlela eziningi,
					</seg>
					<seg id="b.HEB.1.2" type="verse">
						ekugcineni kwale mihla ukhulume kithina ngeNdodana ayimise ibe yindlalifa yakho konke, owadala ngayo futhi izwe.
					</seg>
					<seg id="b.HEB.1.3" type="verse">
						Yona ethi ingukumenyezela kwenkazimulo yakhe, ifuze yena uqobo, iphasa konke ngezwi lamandla ayo, isiyenzile ukuhlanzwa kwezono, yahlala ngakwesokunene soMkhulu kweliphezulu,
					</seg>
					<seg id="b.HEB.1.4" type="verse">
						seyaba nkulu kunezingelosi, njengalokhu igama eliyifa layo likhulu kunelazo.
					</seg>
					<seg id="b.HEB.1.5" type="verse">
						Ngokuba yiyiphi yezingelosi ake asho kuyo ukuthi: “UyiNdodana yami wena, namuhla ngikuzele,” na? nokuthi: “Ngiyakuba nguYise kuyona, yona ibe yiNdodana kimina,” na?
					</seg>
					<seg id="b.HEB.1.6" type="verse">
						Futhi mhla engenisa oyizibulo emhlabeni uthi: “Nezingelosi zonke zikaNkulunkulu mazikhuleke kuye.”
					</seg>
					<seg id="b.HEB.1.7" type="verse">
						Ngezingelosi uthi: “Owenza izingelosi zakhe zibe yimimoya, izikhonzi zakhe zibe ngamalangabi omlilo.”
					</seg>
					<seg id="b.HEB.1.8" type="verse">
						Kepha ngeNdodana uthi: “Isihlalo sakho sobukhosi, Nkulunkulu, singesaphakade naphakade; intonga yobuqotho iyintonga yombuso wakho.
					</seg>
					<seg id="b.HEB.1.9" type="verse">
						Uthandile ukulunga, wazonda ububi; ngalokho-ke uNkulunkulu, uNkulunkulu wakho, ukugcobile ngamafutha enjabulo ngaphezu kwabafowenu,”
					</seg>
					<seg id="b.HEB.1.10" type="verse">
						nokuthi: “Wena Nkosi, ekuqaleni wabeka isisekelo somhlaba; amazulu angumsebenzi wezandla zakho.
					</seg>
					<seg id="b.HEB.1.11" type="verse">
						Wona ayakubhubha, kepha wena umi njalo; wona onke ayakuguga njengengubo.
					</seg>
					<seg id="b.HEB.1.12" type="verse">
						Njengesambatho uyakuwagoqonga, njengengubo ayakuguquka. Kepha wena unguye njalo, iminyaka yakho ayiyukuphela.”
					</seg>
					<seg id="b.HEB.1.13" type="verse">
						Kepha yiyiphi yezingelosi ake asho kuyo ukuthi: “Hlala ngakwesokunene sami, ngize ngenze izitha zakho zibe yisenabelo sezinyawo zakho,” na?
					</seg>
					<seg id="b.HEB.1.14" type="verse">
						Azisibo yini zonke omoya bokukhonza abathunyelwe ukukhonza ngenxa yabayakudla ifa lokusindiswa na?
					</seg>
				</div>
				<div id="b.HEB.2" type="chapter">
					<seg id="b.HEB.2.1" type="verse">
						Ngalokho kakhulu nga siqaphelisisa esikuzwileyo, funa mhlawumbe sikhukhulwe.
					</seg>
					<seg id="b.HEB.2.2" type="verse">
						Ngokuba uma izwi elakhulunywa ngezingelosi laqiniseka, nakho konke ukuphambuka nokungalaleli kwaphindiselwa ngokufaneleyo,
					</seg>
					<seg id="b.HEB.2.3" type="verse">
						thina siyakuphunyuka kanjani, uma sidebesela ukusindiswa okungaka na? — okwakhulunywa kuqala ngeNkosi, kwaqiniswa kithina yilabo abamuzwayo,
					</seg>
					<seg id="b.HEB.2.4" type="verse">
						uNkulunkulu futhi efakaza kanye nabo ngezibonakaliso, nangezimangaliso, nangemisebenzi yamandla eyizinhlobo nhlobo, nangokwabelwa kukaMoya oNgcwele ngokwentando yakhe.
					</seg>
					<seg id="b.HEB.2.5" type="verse">
						Ngokuba kwakungesizo izingelosi athobisela phansi kwazo izwe elizayo esikhuluma ngalo.
					</seg>
					<seg id="b.HEB.2.6" type="verse">
						Kepha omunye ufakazile endaweni ethile ngokuthi: “Umuntu uyini ukuba umkhumbule, noma indodana yomuntu ukuba uyinake, na?
					</seg>
					<seg id="b.HEB.2.7" type="verse">
						Isikhashana wamenza waba mncinyane kunezingelosi; wambeka umqhele wenkazimulo nodumo, wammisa phezu kwemisebenzi yezandla zakho, izinto zonke wazibeka phansi kwezinyawo zakhe.”
					</seg>
					<seg id="b.HEB.2.8" type="verse">
						Ngokuba ekubekeni izinto zonke phansi kwakhe kashiyanga lutho olungabekwanga phansi kwakhe. Kepha kalokhu asikaziboni izinto zonke zibekiwe phansi kwakhe;
					</seg>
					<seg id="b.HEB.2.9" type="verse">
						kodwa siyambona owenziwe waba mncinyane isikhashana kunezingelosi, uJesu, ebekiwe umqhele wenkazimulo nodumo ngenxa yokuhlupheka kokufa, ukuze ngomusa kaNkulunkulu ezwe ukufa ngenxa yabo bonke.
					</seg>
					<seg id="b.HEB.2.10" type="verse">
						Ngokuba kwakumfanele yena, okukhona konke ngenxa yakhe nokukhona konke ngaye, ukuba, lapho eyisa amadodana amaningi enkazimulweni, amphelelise ngezinhlupheko yena oyinkosi yokusindiswa kwabo.
					</seg>
					<seg id="b.HEB.2.11" type="verse">
						Ngokuba ongcwelisayo nabangcweliswayo bonke baphuma kumunye; ngakho-ke akananhloni ukubabiza ngokuthi: Ngabafowethu,
					</seg>
					<seg id="b.HEB.2.12" type="verse">
						ethi: “Ngizakushumayeza abafowethu igama lakho, ngihlabelele ngawe phakathi kwebandla,”
					</seg>
					<seg id="b.HEB.2.13" type="verse">
						futhi: “Ngiyakubeka ithemba lami kuye,” futhi: “Bheka mina nabantwana uNkulunkulu anginike bona.”
					</seg>
					<seg id="b.HEB.2.14" type="verse">
						Ngakho-ke njengokuba abantwana bahlanganyela igazi nenyama, naye uqobo wahlanganyela khona lokho, ukuze ngokufa amchithe obe nawo amandla okufa onguSathane,
					</seg>
					<seg id="b.HEB.2.15" type="verse">
						abakhulule bonke labo abathi ngokwesaba ukufa ekuhambeni kwabo konke babeboshelwe ebugqileni.
					</seg>
					<seg id="b.HEB.2.16" type="verse">
						Ngokuba akahlangulisi izingelosi, kodwa uhlangulisa inzalo ka-Abrahama.
					</seg>
					<seg id="b.HEB.2.17" type="verse">
						Ngakho-ke kwamfanela ukuba abe njengabafowabo kukho konke, ukuze abe ngumpristi omkhulu ohawukelayo nothembekayo kokukaNkulunkulu, kube yinhlawulo yezono zabantu.
					</seg>
					<seg id="b.HEB.2.18" type="verse">
						Ngokuba lokhu wahlupheka yena uqobo elingwa, unamandla okusiza abalingwayo.
					</seg>
				</div>
				<div id="b.HEB.3" type="chapter">
					<seg id="b.HEB.3.1" type="verse">
						Ngakho-ke, bazalwane abangcwele, enihlanganyela ukubiza kwasezulwini, qaphelani umPhostoli nomPristi omkhulu wesivumo sethu uJesu,
					</seg>
					<seg id="b.HEB.3.2" type="verse">
						owayethembeka kuyena owammisayo, njengoMose naye wayenjalo endlini yakhe yonke.
					</seg>
					<seg id="b.HEB.3.3" type="verse">
						Ngokuba lowo kwathiwa ufanele inkazimulo enkulu kunoMose, njengalokhu oyakhileyo indlu unodumo olukhulu kunendlu.
					</seg>
					<seg id="b.HEB.3.4" type="verse">
						Ngokuba yileyo ndlu yakhiwa ngothile; kepha owakha konke nguNkulunkulu.
					</seg>
					<seg id="b.HEB.3.5" type="verse">
						UMose kambe wayethembekile endlini yakhe yonke njengenceku, kuze kube ngubufakazi balokho obekuzakukhulunywa,
					</seg>
					<seg id="b.HEB.3.6" type="verse">
						kepha uKristu uthembekile njengendodana phezu kwendlu yakhe, esiyindlu yakhe thina, uma sibambisisa isibindi nentokozo yethemba liqine kuze kube sekupheleni.
					</seg>
					<seg id="b.HEB.3.7" type="verse">
						Ngalokho njengokusho kukaMoya oNgcwele ukuthi: “Namuhla, uma nilizwa izwi lakhe,
					</seg>
					<seg id="b.HEB.3.8" type="verse">
						ningazenzi lukhuni izinhliziyo zenu njengasekucunuleni ngosuku lokulingwa ehlane,
					</seg>
					<seg id="b.HEB.3.9" type="verse">
						lapho oyihlo bangilinga bengihlola, noma bebona imisebenzi yami iminyaka engamashumi amane;
					</seg>
					<seg id="b.HEB.3.10" type="verse">
						ngalokho nganengwa yileso sizukulwane, ngathi: ‘Bayaduka njalonjalo enhliziyweni yabo, abazazanga izindlela zami,’
					</seg>
					<seg id="b.HEB.3.11" type="verse">
						ngaze ngafunga ekuthukutheleni kwami, ngathi: ‘Abayikungena ekuphumuleni kwami.’ ”
					</seg>
					<seg id="b.HEB.3.12" type="verse">
						Xwayani, bazalwane, ukuba nakoyedwa kini kungabikho nhliziyo embi, engakholwayo, emhlubukisa kuNkulunkulu ophilayo;
					</seg>
					<seg id="b.HEB.3.13" type="verse">
						kepha yalanani imihla ngemihla kusathiwa namuhla, ukuze kungabikho kini owenziwa lukhuni ngokukhohlisa kwesono,
					</seg>
					<seg id="b.HEB.3.14" type="verse">
						ngokuba sesingabahlanganyela kuKristu, uma sibambisisa ithemba lethu lokuqala kuze kube sekupheleni.
					</seg>
					<seg id="b.HEB.3.15" type="verse">
						Uma kuthiwa: “Namuhla, uma nilizwa izwi lakhe, ningazenzi lukhuni izinhliziyo zenu njengasekucunuleni,”
					</seg>
					<seg id="b.HEB.3.16" type="verse">
						pho-ke, yibaphi abezwayo bacunula na? Akusibo bonke abaphuma eGibithe ngoMose na?
					</seg>
					<seg id="b.HEB.3.17" type="verse">
						Yibaphi-ke anengwa yibo iminyaka engamashumi amane na? Kwakungesibo abonayo, abazidumbu zabo zawa ehlane na?
					</seg>
					<seg id="b.HEB.3.18" type="verse">
						Yibaphi afunga kubo ngokuthi abayikungena ekuphumuleni kwakhe, uma kungesibo abangalalelanga na?
					</seg>
					<seg id="b.HEB.3.19" type="verse">
						Siyabona-ke ukuthi babengenakungena ngenxa yokungakholwa kwabo.
					</seg>
				</div>
				<div id="b.HEB.4" type="chapter">
					<seg id="b.HEB.4.1" type="verse">
						Ngakho-ke masesabe ukuba, kuthi kusekhona isithembiso sokungena ekuphumuleni kwakhe, kungabikho noyedwa kini obonakala esele emuva.
					</seg>
					<seg id="b.HEB.4.2" type="verse">
						Ngokuba phela nathi sashunyayezwa ivangeli njengabo; kepha izwi abalizwayo alibasizanga bona, lokhu lingahlangananga nabezwayo ngokukholwa.
					</seg>
					<seg id="b.HEB.4.3" type="verse">
						Ngokuba siyangena ekuphumuleni thina esikholwayo njengokusho kwakhe ukuthi: “Kanjalo ngafunga ekuthukutheleni kwami, ngathi: ‘Abayikungena ekuphumuleni kwami,’ ” nakuba imisebenzi yayenziwa kwasekusekelweni kwezwe.
					</seg>
					<seg id="b.HEB.4.4" type="verse">
						Ngokuba ushilo endaweni ethile ngosuku lwesikhombisa ukuthi: “UNkulunkulu waphumula ngosuku lwesikhombisa emisebenzini yakhe yonke,”
					</seg>
					<seg id="b.HEB.4.5" type="verse">
						nakule ndawo uthi futhi: “Abayikungena ekuphumuleni kwami.”
					</seg>
					<seg id="b.HEB.4.6" type="verse">
						Ngakho-ke lokhu kusasele ukuba abanye bangene kukho, nalabo abashunyayezwa kuqala ivangeli bengangenanga ngokungalaleli,
					</seg>
					<seg id="b.HEB.4.7" type="verse">
						uyanquma futhi usuku oluthile oluthiwa Namuhla, esho ngoDavide emva kwesikhathi esingaka njengokushiwo kuqala ukuthi: “Namuhla, uma nilizwa izwi lakhe, ningazenzi lukhuni izinhliziyo zenu.”
					</seg>
					<seg id="b.HEB.4.8" type="verse">
						Ngokuba uma uJoshuwa wayebaphumuzile, wayengayikukhuluma emva kwalokhu ngolunye usuku.
					</seg>
					<seg id="b.HEB.4.9" type="verse">
						Ngakho-ke kubasalele abantu bakaNkulunkulu ukuphumula kwesabatha.
					</seg>
					<seg id="b.HEB.4.10" type="verse">
						Ngokuba ongenile ekuphumuleni kwakhe yena uphumula emisebenzini yakhe njengoNkulunkulu kweyakhe.
					</seg>
					<seg id="b.HEB.4.11" type="verse">
						Ngakho-ke masikhuthalele ukungena kulokho kuphumula, ukuze kungawi muntu ngaleso siboniso sokungalaleli.
					</seg>
					<seg id="b.HEB.4.12" type="verse">
						Ngokuba izwi likaNkulunkulu liphilile, linamandla, libukhali kunezinkemba zonke ezisika nhlangothi zombili, lihlaba kuze kwahlukaniswe umphefumulo nomoya, amalungu nomnkantsha, lahlulela imicabango nezizindlo zenhliziyo;
					</seg>
					<seg id="b.HEB.4.13" type="verse">
						futhi akukho nto edaliweyo engabonakali phambi kwakhe, kepha konke kwambuliwe kusobala emehlweni akhe esiyakuzilanda kuye.
					</seg>
					<seg id="b.HEB.4.14" type="verse">
						Ngakho-ke lokhu sinomPristi omkhulu kakhulu odabulile amazulu, uJesu iNdodana kaNkulunkulu, masibambelele kuso isivumo sethu.
					</seg>
					<seg id="b.HEB.4.15" type="verse">
						Ngokuba asinaye umPristi omkhulu ongenakuzwelana nobuthakathaka bethu, kepha olingiwe kukho konke njengathi, engenasono.
					</seg>
					<seg id="b.HEB.4.16" type="verse">
						Ngakho-ke masisondele ngesibindi esihlalweni somusa ukuba samukeliswe isihawu, sifumane umusa wokusiza ngesikhathi esifaneleyo.
					</seg>
				</div>
				<div id="b.HEB.5" type="chapter">
					<seg id="b.HEB.5.1" type="verse">
						Ngokuba yilowo nalowo mpristi omkhulu okhethwa kubantu umiselwa abantu kokukaNkulunkulu, ukuze anikele izipho nemihlatshelo ngenxa yezono;
					</seg>
					<seg id="b.HEB.5.2" type="verse">
						angabekezelela abangazi lutho nabadukayo, lokhu naye uzungeziwe ngubuthakathaka;
					</seg>
					<seg id="b.HEB.5.3" type="verse">
						ngenxa yabo kufanele ukuba, njengalokhu enikela ngezono zabantu, anikele kanjalo nangezakhe.
					</seg>
					<seg id="b.HEB.5.4" type="verse">
						Akukho muntu ozithathela leso sikhundla, kuphela obizelwa kuso nguNkulunkulu njengo-Aroni.
					</seg>
					<seg id="b.HEB.5.5" type="verse">
						Kanjalo noKristu akazidumisanga yena aze abe ngumpristi omkhulu, kepha wadunyiswa nguye owakhuluma kuye, wathi: “UyiNdodana yami wena, namuhla ngikuzele,”
					</seg>
					<seg id="b.HEB.5.6" type="verse">
						njengokuba esho nakwenye indawo ngokuthi: “Wena ungumpristi kuze kube phakade ngokokuma kukaMelkisedeki,”
					</seg>
					<seg id="b.HEB.5.7" type="verse">
						owathi esenikele emihleni yenyama yakhe ngemikhuleko, nokunxusa, nokudazuluka okukhulu, nezinyembezi kuyena onamandla okumsindisa ekufeni, wezwiwa ngenxa yokumesaba uNkulunkulu.
					</seg>
					<seg id="b.HEB.5.8" type="verse">
						Noma eyiNdodana, wafunda ukulalela ngalokho ahlupheka ngakho;
					</seg>
					<seg id="b.HEB.5.9" type="verse">
						esephelelisiwe waba yisisusa sokusindiswa okuphakade kubo bonke abamlalelayo,
					</seg>
					<seg id="b.HEB.5.10" type="verse">
						ebizwa nguNkulunkulu ukuthi umpristi omkhulu ngokokuma kukaMelkisedeki.
					</seg>
					<seg id="b.HEB.5.11" type="verse">
						Sinokuningi esingakusho ngalokho, okulukhuni ukuchasisela, lokhu senaba buthuntu ekuzweni.
					</seg>
					<seg id="b.HEB.5.12" type="verse">
						Ngokuba noma benifanele ukuba nibe ngabafundisi, uma kuya ngesikhathi, nisadinga futhi ukuba kube khona onifundisa iziqalo zezifundiso zamazwi kaNkulunkulu; senaba ngabadinga ubisi, kungesikho ukudla okuqinileyo.
					</seg>
					<seg id="b.HEB.5.13" type="verse">
						Ngokuba lowo odla ubisi akakaqondi lutho lwezwi lokulunga, ngokuba uyingane.
					</seg>
					<seg id="b.HEB.5.14" type="verse">
						Kepha ukudla okuqinileyo kungokwabakhulileyo, abathi ngokujwayela ukuwusebenzisa umqondo, sebenawo osulungele ukwahlukanisa okuhle nokubi.
					</seg>
				</div>
				<div id="b.HEB.6" type="chapter">
					<seg id="b.HEB.6.1" type="verse">
						Ngakho-ke masidlule esifundisweni sokuqala ngoKristu, siqhubekele kokupheleleyo, singabuyi sibeke isisekelo sokuphenduka emisebenzini efileyo, nokukholwa nguNkulunkulu,
					</seg>
					<seg id="b.HEB.6.2" type="verse">
						nesifundiso sombhapathizo nokubeka izandla, nokuvuka kwabafileyo nokwahlulelwa okuphakade.
					</seg>
					<seg id="b.HEB.6.3" type="verse">
						Siyakukwenza lokho, uma uNkulunkulu evuma.
					</seg>
					<seg id="b.HEB.6.4" type="verse">
						Ngokuba akunakwenzeka ukuba labo asebake bakhanyiswa banambitha isiphiwo sasezulwini, benziwa abahlanganyeli kuMoya oNgcwele,
					</seg>
					<seg id="b.HEB.6.5" type="verse">
						banambitha izwi elihle likaNkulunkulu namandla ezwe elizayo,
					</seg>
					<seg id="b.HEB.6.6" type="verse">
						babuye bahlubuka — akunakwenzeka ukuba babuye bavuswe, baphenduke, lokhu sebezibethelela iNdodana kaNkulunkulu, bayithela ngehlazo obala.
					</seg>
					<seg id="b.HEB.6.7" type="verse">
						Ngokuba umhlabathi, ophuze imvula efika kaningi phezu kwawo, umilisa imifino ebasizayo abawulinyelwayo, uyabusiswa nguNkulunkulu;
					</seg>
					<seg id="b.HEB.6.8" type="verse">
						kepha uma uveza ameva nekhakhasi, uyaleka, useduze nokuqalekiswa, ukuphela kwawo ngukushiswa.
					</seg>
					<seg id="b.HEB.6.9" type="verse">
						Kepha siyethemba ngani bathandekayo okuhle kunalokho, ngisho okuqondene nokusindiswa, noma sikhuluma kanje.
					</seg>
					<seg id="b.HEB.6.10" type="verse">
						Ngokuba uNkulunkulu kasiye ongalungile ukuba akhohlwe umsebenzi wenu nothando enalubonakalisa ngakulo igama lakhe, lokhu nibakhonzile abangcwele, nisabakhonza.
					</seg>
					<seg id="b.HEB.6.11" type="verse">
						Kepha sinxanela ukuba yilowo nalowo kini abonakalise lokho kukhuthalela, lize liphelele ithemba kuze kube sekupheleni,
					</seg>
					<seg id="b.HEB.6.12" type="verse">
						ukuba ningabi buthuntu, kodwa nibalingise labo abadla ifa lesithembiso ngokukholwa nangokubekezela.
					</seg>
					<seg id="b.HEB.6.13" type="verse">
						Ngokuba lapho uNkulunkulu wamthembisa u-Abrahama, wazifunga yena, lokhu kungekho omkhulu kunaye angamfunga,
					</seg>
					<seg id="b.HEB.6.14" type="verse">
						wathi: “Impela ngiyakukubusisa nokukubusisa, ngiyakukwandisa nokukwandisa,”
					</seg>
					<seg id="b.HEB.6.15" type="verse">
						kanjalo kwathi esebekezele, wakuzuza okwathenjiswayo.
					</seg>
					<seg id="b.HEB.6.16" type="verse">
						Ngokuba abantu bafunga omkhulu kunabo; kubona isifungo siyaqeda ukuphikisana konke, siqinise.
					</seg>
					<seg id="b.HEB.6.17" type="verse">
						Kulokhu-ke uNkulunkulu, ethanda kakhulu impela ukubonisa izindlalifa zesithembiso ukungaguquleki kwecebo lakhe, walamula ngesifungo,
					</seg>
					<seg id="b.HEB.6.18" type="verse">
						ukuze ngezinto ezimbili ezingeguquleke, uNkulunkulu angeqambe amanga ngazo, sibe nenduduzo enamandla thina esibalekele ekulibambeni ithemba esilimiselweyo,
					</seg>
					<seg id="b.HEB.6.19" type="verse">
						esinalo njengehange lomphefumulo, liqinile, ligxilile, lingena kokungaphakathi kwesihenqo,
					</seg>
					<seg id="b.HEB.6.20" type="verse">
						lapho uJesu eyisigijimi sokusandulela wangena khona, esewaba ngumpristi omkhulu kuze kube phakade ngokokuma kukaMelkisedeki.
					</seg>
				</div>
				<div id="b.HEB.7" type="chapter">
					<seg id="b.HEB.7.1" type="verse">
						Ngokuba uMelkisedeki lo, inkosi yaseSalema, umpristi kaNkulunkulu oPhezukonke, owahlangabeza u-Abrahama mhla ebuya ekubulaleni amakhosi, wambusisa;
					</seg>
					<seg id="b.HEB.7.2" type="verse">
						u-Abrahama wamabela okweshumi kukho konke yena ogama lakhe lithi kuqala ukuhunyushwa kwalo inkosi yokulunga, bese kuba yinkosi yaseSalema, okungukuthi inkosi yokuthula,
					</seg>
					<seg id="b.HEB.7.3" type="verse">
						engenayise, engenanina, engenaluzalo, engenakuqala kwezinsuku nakuphela kokuphila, kepha efaniswe neNdodana kaNkulunkulu, uhlala engumpristi njalonjalo.
					</seg>
					<seg id="b.HEB.7.4" type="verse">
						Qondani-ke ukuthi ungakanani yena owanikwa okweshumi kwempango ngu-Abrahama ukhokho.
					</seg>
					<seg id="b.HEB.7.5" type="verse">
						Nalabo bamadodana kaLevi abamukeliswa ubupristi banomyalo wokuthatha okweshumi kubantu ngokomthetho, okungukuthi kubafowabo, ingani baphume okhalweni luka-Abrahama;
					</seg>
					<seg id="b.HEB.7.6" type="verse">
						kepha yena ongabalwa ozalweni lwabo uthathile okweshumi ku-Abrahama, wambusisa lowo onezithembiso.
					</seg>
					<seg id="b.HEB.7.7" type="verse">
						Kepha akunakuphikwa ukuthi omncinyane ubusiswa ngomkhulu.
					</seg>
					<seg id="b.HEB.7.8" type="verse">
						Lapha-ke abantu abafayo bamukeliswa okweshumi, kepha lapho ngofakazelwa ukuthi uyaphila.
					</seg>
					<seg id="b.HEB.7.9" type="verse">
						Futhi kungathiwa noLevi owamukela okweshumi watheliswa okweshumi ngaye u-Abrahama,
					</seg>
					<seg id="b.HEB.7.10" type="verse">
						ngokuba wayesesokhalweni lukayise mzukwana uMelkisedeki emhlangabeza.
					</seg>
					<seg id="b.HEB.7.11" type="verse">
						Uma-ke kwakukhona ukuphelela ngobupristi bukaLevi ngokuba isizwe samiselwa bona ngomthetho — kwakusaswelekelani ukuba kuvele omunye umpristi ngokukaMelkisedeki engabizwa ngokokuma kuka-Aroni na?
					</seg>
					<seg id="b.HEB.7.12" type="verse">
						Ngokuba uma ubupristi buguquliwe, kuyadingeka ukuba kuguqulwe nomthetho.
					</seg>
					<seg id="b.HEB.7.13" type="verse">
						Kepha lowo okushiwo lokho ngaye ungowesinye isizwe okungabanga bikho kuso umuntu owake wakhonza e-altare.
					</seg>
					<seg id="b.HEB.7.14" type="verse">
						Ngokuba kusobala ukuthi iNkosi yethu ivele kuJuda, isizwe uMose angakhulumanga lutho ngaso ngobupristi.
					</seg>
					<seg id="b.HEB.7.15" type="verse">
						Ikakhulu kusobala lokho, uma kumiswa omunye umpristi ofana noMelkisedeki,
					</seg>
					<seg id="b.HEB.7.16" type="verse">
						ongamiswanga ngomthetho womyalo wenyama kodwa ngamandla okuphila okungabhubhiyo.
					</seg>
					<seg id="b.HEB.7.17" type="verse">
						Ngokuba kufakazwa ngaye ukuthi: “Wena ungumpristi kuze kube phakade ngokokuma kukaMelkisedeki.”
					</seg>
					<seg id="b.HEB.7.18" type="verse">
						Ngokuba umthetho wokuqala uyachithwa ngenxa yobuthakathaka bawo nokungasizi kwawo,
					</seg>
					<seg id="b.HEB.7.19" type="verse">
						lokhu umthetho awuphelelisanga lutho, kepha sekungeniswa ithemba elingcono, esisondela ngalo kuNkulunkulu.
					</seg>
					<seg id="b.HEB.7.20" type="verse">
						Futhi ngalokho ukuthi akubanga ngaphandle kokufunga — ngokuba labo kambe babekwa babe ngabapristi ngaphandle kokufunga,
					</seg>
					<seg id="b.HEB.7.21" type="verse">
						kepha yena wabekwa ngokufunga nguye owasho kuye ukuthi: “INkosi yafunga, ayiyikuzisola, yathi: ‘Wena ungumpristi kuze kube phakade.’ ”
					</seg>
					<seg id="b.HEB.7.22" type="verse">
						Ngokungakho-ke uJesu waba yisiboniso sesivumelwano esingcono.
					</seg>
					<seg id="b.HEB.7.23" type="verse">
						Kulabo-ke baba baningi ababekwa babe ngabapristi, ngokuba bathiyeka ngenxa yokufa ukuba baqhube njalo;
					</seg>
					<seg id="b.HEB.7.24" type="verse">
						kepha yena, ngenxa yokuba ehlala phakade, unobupristi obungenakuguquka;
					</seg>
					<seg id="b.HEB.7.25" type="verse">
						ngakho-ke unamandla okusindisa ngokupheleleyo abeza kuNkulunkulu ngaye, lokhu ephilela njalo ukubamela.
					</seg>
					<seg id="b.HEB.7.26" type="verse">
						Ngokuba umpristi omkhulu onjalo usifanele thina, ongcwele, ongenacala, ongenabala, owahlukanisiwe nezoni, owenziwa aphakame phezu kwamazulu,
					</seg>
					<seg id="b.HEB.7.27" type="verse">
						ongadingi imihla ngemihla njengalabo bapristi abakhulu ukunikela ngemihlatshelo ngenxa yezakhe izono kuqala nangasemuva ngenxa yezabantu; ngokuba wenza lokho kanye mhla ezinikela yena.
					</seg>
					<seg id="b.HEB.7.28" type="verse">
						Ngokuba umthetho umisa abantu babe ngabapristi abakhulu abanobuthakathaka, kepha izwi lesifungo elalandela umthetho limisa iNdodana epheleliswe kuze kube phakade.
					</seg>
				</div>
				<div id="b.HEB.8" type="chapter">
					<seg id="b.HEB.8.1" type="verse">
						Kepha okuyindikimba kwesikushoyo yilokhu: sinompristi omkhulu onjalo osewahlala ngakwesokunene sesihlalo sobukhosi soMkhulu emazulwini,
					</seg>
					<seg id="b.HEB.8.2" type="verse">
						isikhonzi sokungcwele nesetabernakele lempela elamiswa yiNkosi kungemuntu.
					</seg>
					<seg id="b.HEB.8.3" type="verse">
						Ngokuba yilowo nalowo mpristi omkhulu umiselwa ukunikela ngeminikelo nemihlatshelo; ngakho-ke kuyadingeka ukuba naye lo abe nakho okuthile kokunikela.
					</seg>
					<seg id="b.HEB.8.4" type="verse">
						Ngokuba uma ebesemhlabeni, ubengayikuba ngumpristi nakanye, ngokuba bakhona abapristi abanikela ngeminikelo ngomthetho,
					</seg>
					<seg id="b.HEB.8.5" type="verse">
						bekhonza okungumfanekiso nesithunzi sokwasezulwini, njengokuba uMose wayalwa esezakwenza itabernakele ngokuthi: “Bheka, wokwenza konke ngesifanekiso owaboniswa sona entabeni,”
					</seg>
					<seg id="b.HEB.8.6" type="verse">
						kepha kalokhu unikiwe inkonzo enhle kakhulu, njengalokhu engumlamuleli wesivumelwano esihle kakhulu, esimisiwe ngokwezithembiso ezinhle kakhulu.
					</seg>
					<seg id="b.HEB.8.7" type="verse">
						Ngokuba uma leso sivumelwano sokuqala besingasoleki, bekungayikufunwa indawo yesibili.
					</seg>
					<seg id="b.HEB.8.8" type="verse">
						Ngokuba lapho ebasolayo, uthi kubo: “Bhekani, izinsuku ziyeza, isho iNkosi, lapho ngiyakwenza isivumelwano esisha nendlu ka-Israyeli, nendlu kaJuda,
					</seg>
					<seg id="b.HEB.8.9" type="verse">
						kungenjengesivumelwano engasenzayo nawoyise mhla ngibabamba ngesandla ukubakhipha ezweni laseGibithe, ngokuba abahlalanga esivumelwaneni sami, nami angibanakanga, isho iNkosi.
					</seg>
					<seg id="b.HEB.8.10" type="verse">
						Ngokuba yilesi esiyisivumelwano engiyakusenza nendlu ka-Israyeli emva kwalezo zinsuku, isho iNkosi: ngiyakufaka imithetho yami engqondweni yabo, ngiyilobe ezinhliziyweni zabo, ngibe nguNkulunkulu wabo, bona babe ngabantu bami.
					</seg>
					<seg id="b.HEB.8.11" type="verse">
						Abasayikufundisa kube yilowo nalowo owakubo, nalowo umfowabo, ngokuthi: ‘Yazi INkosi;’ ngokuba bonke bayakungazi, kusukela komncane kuze kufike komkhulu wabo.
					</seg>
					<seg id="b.HEB.8.12" type="verse">
						Ngokuba ngiyakuba nesihawu ngokungalungi kwabo, nezono zabo angisayikuzikhumbula.”
					</seg>
					<seg id="b.HEB.8.13" type="verse">
						Ngokusho lokho ukuthi: “Esisha,” uthe esokuqala sigugile; kepha okugugayo osekukudala kuseduze nokunyamalala.
					</seg>
				</div>
				<div id="b.HEB.9" type="chapter">
					<seg id="b.HEB.9.1" type="verse">
						Kepha nesivumelwano sokuqala kambe sasinezimiso zenkonzo nendlu engcwele yasezweni.
					</seg>
					<seg id="b.HEB.9.2" type="verse">
						Ngokuba kwakhiwa itabernakele lokuqala okwakukhona kulo uthi lwezibani, netafula, nezinkwa zokubukwa, okuthiwa elingcwele;
					</seg>
					<seg id="b.HEB.9.3" type="verse">
						ngasemva kwesihenqo sesibili kwakukhona itabernakele elithiwa elingcwelengcwele,
					</seg>
					<seg id="b.HEB.9.4" type="verse">
						eline-altare legolide lokuthunqisa nomphongolo wesivumelwano umboziwe ngegolide nxazonke, okwakukhona kuwo isitsha segolide esiphethe imana, nenduku ka-Aroni eyahlumayo, nezibhebhe zesivumelwano;
					</seg>
					<seg id="b.HEB.9.5" type="verse">
						phezu kwawo kwakukhona amakherubi enkazimulo engamele isihlalo somusa, okungenakukhulunywa ngakho ngakunye manje.
					</seg>
					<seg id="b.HEB.9.6" type="verse">
						Kepha lezo zinto zilungisiwe ngokunjalo, abapristi bangena njalo etabernakele lokuqala befeza izinkonzo,
					</seg>
					<seg id="b.HEB.9.7" type="verse">
						kodwa kwelesibili kungena umpristi omkhulu yedwa kanye ngomnyaka, kungengaphandle kwegazi anikela ngalo ngenxa yakhe uqobo nangenxa yezono zabantu,
					</seg>
					<seg id="b.HEB.9.8" type="verse">
						uMoya oNgcwele etshengisa lokhu ukuthi ayikabonakaliswa indlela eya endaweni engcwele, lisemi itabernakele lokuqala,
					</seg>
					<seg id="b.HEB.9.9" type="verse">
						elona lingumfanekiso kulesi sikhathi samanje, okulethwa ngawo iminikelo nemihlatshelo engenakumenza okhonzayo aphelele maqondana nonembeza,
					</seg>
					<seg id="b.HEB.9.10" type="verse">
						kodwa yona kanye nokudla nokuphuza nokugeza okuyizinhlobonhlobo iyizimiso zenyama kuphela ezibekiweyo, kuze kufike isikhathi sokupheleliswa kwezinto.
					</seg>
					<seg id="b.HEB.9.11" type="verse">
						Kepha lokhu uKristu esefikile, engumpristi omkhulu wezinto ezinhle ezizayo, wadabula itabernakele elikhulu neliphelele kunalelo, elingenziwanga ngezandla, okungukuthi elingesilo lalokhu kudalwa,
					</seg>
					<seg id="b.HEB.9.12" type="verse">
						wangena kanye kuphela endaweni engcwele, kungengegazi lezimbuzi nelamathole kepha ngegazi lakhe, ezuzile ukukhululwa okuphakade.
					</seg>
					<seg id="b.HEB.9.13" type="verse">
						Ngokuba uma igazi lezimbuzi nelezinkunzi nomlotha wesithole kufafaza abangcolileyo, kuhlambulula kube ngukuhlanzeka kwenyama,
					</seg>
					<seg id="b.HEB.9.14" type="verse">
						kakhulu kangakanani igazi likaKristu owazinikela kuNkulunkulu ngoMoya ophakade engenacala lizakuhlanza unembeza wethu emisebenzini efileyo, ukuze sikhonze uNkulunkulu ophilayo.
					</seg>
					<seg id="b.HEB.9.15" type="verse">
						Ngalokho-ke ungumlamuleli wesivumelwano esisha, kuze kuthi ngokufa okungenxa yokukhululwa eziphambekweni zesivumelwano sokuqala ababiziweyo bazuze ifa eliphakade elathenjiswayo.
					</seg>
					<seg id="b.HEB.9.16" type="verse">
						Ngokuba lapho kukhona itestamente, kufuneka ukuba kubikwe ukufa kowalenzayo;
					</seg>
					<seg id="b.HEB.9.17" type="verse">
						ngokuba itestamente lisebenza sekufiwe, ngokuba alize lingaba namandla esekhona owalenzayo.
					</seg>
					<seg id="b.HEB.9.18" type="verse">
						Ngalokho-ke isivumelwano sokuqala asimiswanga ngaphandle kwegazi.
					</seg>
					<seg id="b.HEB.9.19" type="verse">
						Ngokuba isikhulunyiwe imiyalelo yonke ngokomthetho nguMose kubantu bonke, wayesethatha igazi lamathole nelezimbuzi kanye namanzi noboya obubomvu nehisopi, wafafaza incwadi nabantu bonke,
					</seg>
					<seg id="b.HEB.9.20" type="verse">
						ethi: “Lokhu kuyigazi lesivumelwano aniyale ngaso uNkulunkulu.”
					</seg>
					<seg id="b.HEB.9.21" type="verse">
						Netabernakele futhi, nezitsha zonke zenkonzo wakufafaza kanjalo ngegazi.
					</seg>
					<seg id="b.HEB.9.22" type="verse">
						Yebo, cishe zonke izinto zihlanjululwa ngegazi ngokomthetho; ngaphandle kokuchitha igazi akukho ukuthethelelwa.
					</seg>
					<seg id="b.HEB.9.23" type="verse">
						Njalo-ke kwakudingekile ukuba imifanekiso yokusezulwini ihlanzwe ngalokho, kepha okusezulwini uqobo lwakho kuhlanzwe ngeminikelo emihle kunalena.
					</seg>
					<seg id="b.HEB.9.24" type="verse">
						Ngokuba uKristu kangenanga endaweni engcwele eyenziwe ngezandla, engumfanekiso waleyo okuyiyo ngempela, kepha wangena ezulwini uqobo ukuba manje abonakale ebusweni bukaNkulunkulu ngenxa yethu,
					</seg>
					<seg id="b.HEB.9.25" type="verse">
						kungesikho futhi ukuba azinikele kaningi, njengalokhu umpristi omkhulu engena endaweni engcwele iminyaka ngeminyaka, ephethe igazi elingesilo elakhe;
					</seg>
					<seg id="b.HEB.9.26" type="verse">
						uma kwakunjalo wayemelwe ukuhlupheka kaningi selokhu kwasekelwa izwe; kodwa kalokhu ubonakalisiwe kanye ekupheleni kwezikhathi ukuba asuse izono ngokuzinikela kwakhe.
					</seg>
					<seg id="b.HEB.9.27" type="verse">
						Futhi njengalokhu kumiselwe abantu ukuba bafe kanye, emva kwalokhu ukwahlulelwa,
					</seg>
					<seg id="b.HEB.9.28" type="verse">
						kunjalo noKristu, esenikelwe kanye ukuba athwale izono zabaningi, uyakubonakala ngokwesibili ngaphandle kwesono kulabo abamlindeleyo, kube ngukusindiswa.
					</seg>
				</div>
				<div id="b.HEB.10" type="chapter">
					<seg id="b.HEB.10.1" type="verse">
						Ngokuba lokhu umthetho unesithunzi sezinto ezinhle ezizayo, ungesiwo umfanekiso wazo uqobo, ungeze waba namandla ngemihlatshelo enikelwa njalonjalo iminyaka ngeminyaka ukubenza baphelele labo abasondelayo;
					</seg>
					<seg id="b.HEB.10.2" type="verse">
						uma kwakungenjalo, nga ingayekwanga ukunikelwa na? lokhu phela abakhonzayo sebehlanjululwe kanye babengasayikuba novalo ngezono.
					</seg>
					<seg id="b.HEB.10.3" type="verse">
						Kodwa kuleyo mihlatshelo kukhona ukukhunjulwa kwezono iminyaka ngeminyaka;
					</seg>
					<seg id="b.HEB.10.4" type="verse">
						ngokuba akunakwenzeka ukuba igazi lezinkunzi nelezimbuzi lisuse izono.
					</seg>
					<seg id="b.HEB.10.5" type="verse">
						Ngalokho-ke esefika ezweni uthi: “Umhlatshelo nomnikelo awuwuthandanga, kodwa ungilungisele umzimba.
					</seg>
					<seg id="b.HEB.10.6" type="verse">
						Iminikelo yokushiswa nemihlatshelo ngenxa yesono awuyithokozelanga.
					</seg>
					<seg id="b.HEB.10.7" type="verse">
						Ngase ngithi: ‘Bheka, ngiyeza — emqulwini wencwadi kulotshiwe ngami — ukuba ngiyenze, Nkulunkulu, intando yakho.’ ”
					</seg>
					<seg id="b.HEB.10.8" type="verse">
						Eseshilo ngasenhla ukuthi: “Imihlatshelo, neminikelo, neminikelo yokushiswa, nemihlatshelo ngenxa yezono awuyithandanga, awuyithokozelanga,” eyona ilethwa ngokomthetho,
					</seg>
					<seg id="b.HEB.10.9" type="verse">
						ubuye wathi: “Bheka, ngiyeza ukwenza intando yakho.” Ususa okokuqala, ukuze amise okwesibili.
					</seg>
					<seg id="b.HEB.10.10" type="verse">
						Ngaleyo ntando singcwelisiwe ngokunikelwa komzimba kaJesu Kristu kanye kuphela.
					</seg>
					<seg id="b.HEB.10.11" type="verse">
						Abapristi bonke kambe bemi bekhonza imihla ngemihla, benikela kaningi ngayona leyo mihlatshelo engasoze yaba namandla okususa izono;
					</seg>
					<seg id="b.HEB.10.12" type="verse">
						kepha yena, esenikele ngomhlatshelo waba munye ngenxa yezono, wahlala phakade ngakwesokunene sikaNkulunkulu,
					</seg>
					<seg id="b.HEB.10.13" type="verse">
						usalindele izitha zakhe zize zenziwe isenabelo sezinyawo zakhe.
					</seg>
					<seg id="b.HEB.10.14" type="verse">
						Ngokuba ngomnikelo munye uphelelise njalonjalo labo abangcwelisiweyo.
					</seg>
					<seg id="b.HEB.10.15" type="verse">
						Kepha noMoya oNgcwele uyafakaza kithina, ngokuba emva kokusho kwakhe ukuthi:
					</seg>
					<seg id="b.HEB.10.16" type="verse">
						“Yilesi sivumelwano engizakusenza nabo, emva kwalezo zinsuku, isho iNkosi: Ngiyakufaka imithetho yami ezinhliziyweni zabo, ngiyilobe engqondweni yabo,
					</seg>
					<seg id="b.HEB.10.17" type="verse">
						nezono zabo nobubi babo angisoze ngakukhumbula futhi.”
					</seg>
					<seg id="b.HEB.10.18" type="verse">
						Kepha lapho kukhona ukuthethelelwa kwalokho, akusadingeki ukunikela ngenxa yesono.
					</seg>
					<seg id="b.HEB.10.19" type="verse">
						Ngakho-ke, bazalwane, njengokuba sinesibindi sokungena endaweni engcwele ngegazi likaJesu
					</seg>
					<seg id="b.HEB.10.20" type="verse">
						ngendlela asivulela yona, indlela entsha ephilayo, edabula isihenqo, okungukuthi inyama yakhe,
					</seg>
					<seg id="b.HEB.10.21" type="verse">
						sinompristi omkhulu wendlu kaNkulunkulu,
					</seg>
					<seg id="b.HEB.10.22" type="verse">
						masisondele ngenhliziyo eqinisileyo ngokwethemba okupheleleyo kokukholwa, zifafaziwe izinhliziyo zethu kungasekho valo lokubi, umzimba wethu ugeziwe ngamanzi acwebileyo;
					</seg>
					<seg id="b.HEB.10.23" type="verse">
						masibambisise isivumo sethemba lethu singaxegi, ngokuba ukholekile lowo owethembisayo;
					</seg>
					<seg id="b.HEB.10.24" type="verse">
						masiqaphelane, ukuze kuvuswe uthando nemisebenzi emihle,
					</seg>
					<seg id="b.HEB.10.25" type="verse">
						singakuyeki ukuhlangana kwethu njengomkhuba wabanye, kepha masivuselelane, ikakhulu njengokuba nibona usuku lusondela.
					</seg>
					<seg id="b.HEB.10.26" type="verse">
						Ngokuba uma sona ngamabomu emva kokuba sesamukele ukwazi kweqiniso, akusekho umnikelo ngezono,
					</seg>
					<seg id="b.HEB.10.27" type="verse">
						kepha kuphela ukulindela okwesabekayo ukwahlulelwa nomlilo oshisayo ozakuqeda amaphikankani.
					</seg>
					<seg id="b.HEB.10.28" type="verse">
						Odelele umthetho kaMose uyakufa engahawukelwa ngezwi lawofakazi ababili noma bebathathu;
					</seg>
					<seg id="b.HEB.10.29" type="verse">
						pho, nithi ufanele ukushaywa kangakanani kunalokho lowo onyathele phansi iNdodana kaNkulunkulu, wadelela igazi lesivumelwano angcweliswa ngalo, wahlambalaza uMoya womusa, na?
					</seg>
					<seg id="b.HEB.10.30" type="verse">
						Ngokuba siyamazi owathi: “Ngeyami impindiselo, yimina engiyakubuyisela,” futhi-ke: “INkosi iyakubahlulela abantu bayo.”
					</seg>
					<seg id="b.HEB.10.31" type="verse">
						Kuyesabeka ukuwela ezandleni zikaNkulunkulu ophilayo.
					</seg>
					<seg id="b.HEB.10.32" type="verse">
						Kepha khumbulani izinsuku zakuqala okwathi ngazo senikhanyisiwe nakhuthazela empini enkulu yezinhlupheko,
					</seg>
					<seg id="b.HEB.10.33" type="verse">
						kokunye ngokuba ngumbukwane ngezinhlamba nangezimbandezeko, kokunye ngokuba ngabahlanganyeli nababephathwa kanjalo.
					</seg>
					<seg id="b.HEB.10.34" type="verse">
						Ngokuba nazwelana nababoshiweyo, navuma ngokuthokoza ukuphangwa kwempahla yenu, nazi ukuthi nina ninempahla enhle kunaleyo, nemiyo njalo.
					</seg>
					<seg id="b.HEB.10.35" type="verse">
						Ngakho-ke maningalahli isibindi senu esinomvuzo omkhulu.
					</seg>
					<seg id="b.HEB.10.36" type="verse">
						Ngokuba nidinga ukubekezela, ukuze seniyenzile intando kaNkulunkulu namukele isithembiso.
					</seg>
					<seg id="b.HEB.10.37" type="verse">
						Ngokuba kuse yisikhashana nje, ozayo uyeza, akayikulibala;
					</seg>
					<seg id="b.HEB.10.38" type="verse">
						kepha olungileyo wami uyakuphila ngokukholwa; kepha uma ehlehla nyovane, umphefumulo wami awunakuthokoza ngaye.
					</seg>
					<seg id="b.HEB.10.39" type="verse">
						Kepha thina asisibo abokuhlehlela ekubhujisweni, kodwa singabokukholwa, kuze kube ngukusindiswa komphefumulo.
					</seg>
				</div>
				<div id="b.HEB.11" type="chapter">
					<seg id="b.HEB.11.1" type="verse">
						Kepha ukukholwa kungukuqiniseka ngezinto ezithenjwayo, kuyiqiniso ngezinto ezingabonwayo.
					</seg>
					<seg id="b.HEB.11.2" type="verse">
						Ngokuba okhokho bafakazelwa ngakho.
					</seg>
					<seg id="b.HEB.11.3" type="verse">
						Ngokukholwa siqonda ukuthi izwe lonke ladatshulwa ngezwi likaNkulunkulu, kuze kuthi okubonwayo akuvelanga kokubonwayo.
					</seg>
					<seg id="b.HEB.11.4" type="verse">
						Ngokukholwa u-Abela wanikela kuNkulunkulu ngomhlatshelo omuhle kunoKayini, athola ngakho ubufakazi bokuthi ulungile, uNkulunkulu uqobo efakaza ngezipho zakhe; nangakho usakhuluma, noma efile.
					</seg>
					<seg id="b.HEB.11.5" type="verse">
						Ngokukholwa u-Enoke wathathwa, ukuze angaboni ukufa, akabe esafunyanwa, ngokuba uNkulunkulu wayemthabathile. Ngokuba engakathathwa ufakazelwe ukuthi wayethokozisa uNkulunkulu;
					</seg>
					<seg id="b.HEB.11.6" type="verse">
						kepha-ke ngaphandle kokukholwa akwenzeki ukumthokozisa; ngokuba ozayo kuNkulunkulu umelwe ukukholwa ukuthi ukhona nokuthi ungumvuzi walabo abamfunayo.
					</seg>
					<seg id="b.HEB.11.7" type="verse">
						Ngokukholwa uNowa exwayisiwe ngezinto ebezingakabonwa, esaba uNkulunkulu, wakha umkhumbi wokusindisa indlu yakhe, okungakho walahla izwe, waba yindlalifa yokulunga okuvela ngokukholwa.
					</seg>
					<seg id="b.HEB.11.8" type="verse">
						Ngokukholwa u-Abrahama walalela ebizwa ukuba aphume aye endaweni abezakuyamukeliswa ibe yifa lakhe; waphuma engazi lapho eya khona.
					</seg>
					<seg id="b.HEB.11.9" type="verse">
						Ngokukholwa waba ngumfokazi ezweni lesithembiso kwangathi ngelezizwe, ehlala ematendeni, beno-Isaka noJakobe, beyizindlalifa kanye naye zaleso sithembiso,
					</seg>
					<seg id="b.HEB.11.10" type="verse">
						ngokuba wayebheke umuzi onezisekelo, omakhi nomenzi wawo nguNkulunkulu.
					</seg>
					<seg id="b.HEB.11.11" type="verse">
						Ngokukholwa naye uSara uqobo wathola amandla okukhulelwa esedlulelwe yisikhathi, ngokuba wathi ukholekile owethembisayo.
					</seg>
					<seg id="b.HEB.11.12" type="verse">
						Ngakho-ke kwavela koyedwa, yena enjengosewafa, abangangezinkanyezi zezulu ngobuningi, bengangesihlabathi esisogwini lolwandle esingenakubalwa.
					</seg>
					<seg id="b.HEB.11.13" type="verse">
						Bonke laba bafa bekholiwe, bengazamukeliswanga izithembiso, kepha bezibonile, bezithakazele zikude, bevumile ukuthi bangabafokazi nezihambi emhlabeni.
					</seg>
					<seg id="b.HEB.11.14" type="verse">
						Ngokuba abasho kanjalo babonakalisa ukuthi bafuna izwe lakubo.
					</seg>
					<seg id="b.HEB.11.15" type="verse">
						Uma kambe bebecabanga ngalelo ababephuma kulo, bebeyakuba nethuba lokubuyela kulo;
					</seg>
					<seg id="b.HEB.11.16" type="verse">
						kepha manje balangazelela elihle kunalelo, okungukuthi elasezulwini. Ngalokho uNkulunkulu akanamahloni ngabo ukuba abizwe ngokuthi uNkulunkulu wabo, ngokuba ubalungisele umuzi.
					</seg>
					<seg id="b.HEB.11.17" type="verse">
						Ngokukholwa u-Abrahama evivinywa wanikela ngo-Isaka, yebo, yena owayamukele izithembiso, wanikela ngozelwe yedwa wakhe,
					</seg>
					<seg id="b.HEB.11.18" type="verse">
						okwathiwa kuye: “Inzalo yakho iyakubizwa ngo-Isaka,”
					</seg>
					<seg id="b.HEB.11.19" type="verse">
						ethi uNkulunkulu unamandla okuvusa nakwabafileyo; ngokulinganisa wabuye wamthola futhi evela khona.
					</seg>
					<seg id="b.HEB.11.20" type="verse">
						Ngokukholwa u-Isaka wabusisa oJakobe no-Esawu ngezinto ebezizakuza.
					</seg>
					<seg id="b.HEB.11.21" type="verse">
						Ngokukholwa uJakobe esezakufa wabusisa leyo naleyo yamadodana kaJosefa, wakhuleka encikile esihlokweni sodondolo lwakhe.
					</seg>
					<seg id="b.HEB.11.22" type="verse">
						Ngokukholwa uJosefa esezakufa wakhuluma ngokuphuma kwabantwana bakwa-Israyeli, wayaleza ngamathambo akhe.
					</seg>
					<seg id="b.HEB.11.23" type="verse">
						Ngokukholwa uMose esezelwe wafihlwa ngabazali bakhe izinyanga ezintathu, ngokuba bembona engumntwana omuhle; abawesabanga umyalo wenkosi.
					</seg>
					<seg id="b.HEB.11.24" type="verse">
						Ngokukholwa uMose esekhulile wala ukubizwa ngokuthi indodana yendodakazi kaFaro;
					</seg>
					<seg id="b.HEB.11.25" type="verse">
						kunalokho wakhetha ukuphathwa kabi kanye nabantu bakaNkulunkulu kunokuba athokoze isikhashana esonweni,
					</seg>
					<seg id="b.HEB.11.26" type="verse">
						ethi ukuthukwa ngenxa kaKristu kuyimfuyo enkulu kunengcebo yaseGibithe, ngokuba wayebheke umvuzo.
					</seg>
					<seg id="b.HEB.11.27" type="verse">
						Ngokukholwa washiya iGibithe engesabi ulaka lwenkosi; ngokuba wakhuthazela sengathi uyambona ongabonwayo.
					</seg>
					<seg id="b.HEB.11.28" type="verse">
						Ngokukholwa wamisa iPhasika nokufafaza ngegazi, ukuze umbhubhisi angathinti amazibulo abo.
					</seg>
					<seg id="b.HEB.11.29" type="verse">
						Ngokukholwa badabula uLwandle Olubomvu kungathi kusemhlabathini owomileyo, okwathi abaseGibithe bekulinga lokho, baminza.
					</seg>
					<seg id="b.HEB.11.30" type="verse">
						Ngokukholwa izingange zaseJeriko zawa, sezizungeziwe izinsuku eziyisikhombisa.
					</seg>
					<seg id="b.HEB.11.31" type="verse">
						Ngokukholwa, uRahabi isifebe, akabhubhanga kanye nabangalalelanga, esezamukele izinhloli ngokuthula.
					</seg>
					<seg id="b.HEB.11.32" type="verse">
						Ngisezakuthini futhi na? Isikhathi kambe sizakungishiya, uma ngibalisa ngoGideyoni, noBaraki, noSamsoni, noJefta, noDavide, noSamuweli nabaprofethi,
					</seg>
					<seg id="b.HEB.11.33" type="verse">
						abathi ngokukholwa banqoba imibuso, basebenza ukulunga, bazuza izithembiso, bavimba imilomo yezingonyama,
					</seg>
					<seg id="b.HEB.11.34" type="verse">
						bacima amandla omlilo, baphepha osikweni lwenkemba, baphiwa amandla ebuthakathakeni, baba yiziqhwaga empini, baxosha izimpi zabezizwe.
					</seg>
					<seg id="b.HEB.11.35" type="verse">
						Abesifazane bamukeliswa abafileyo babo bevusiwe; abanye bahlushwa, kabavuma ukukhululwa, ukuze bathole ukuvuka okuhle;
					</seg>
					<seg id="b.HEB.11.36" type="verse">
						abanye balingwa ngokujivazwa nokushaywa, yebo, nokuboshwa nokufakwa etilongweni;
					</seg>
					<seg id="b.HEB.11.37" type="verse">
						bakhandwa ngamatshe, banqunywa ngesaha, balingwa, babulawa ngenkemba, bazulazula bembethe izikhumba zezimvu nezezimbuzi, beswela, behlushwa, bephathwa kabi,
					</seg>
					<seg id="b.HEB.11.38" type="verse">
						izwe elingabafanele bona, behamba emahlane, nasezintabeni, nasemihumeni, nasemigedeni yomhlaba.
					</seg>
					<seg id="b.HEB.11.39" type="verse">
						Labo bonke, befakazelwe ngokukholwa, abazuzanga isithembiso,
					</seg>
					<seg id="b.HEB.11.40" type="verse">
						ngokuba uNkulunkulu wayesibonele okuhle kunalokho, ukuze bangapheleliswa ngaphandle kwethu.
					</seg>
				</div>
				<div id="b.HEB.12" type="chapter">
					<seg id="b.HEB.12.1" type="verse">
						Ngalokho-ke nathi, lokhu sinefu elingaka lawofakazi elisihaqileyo, masilahle konke okusindayo nesono esithandela kangaka kithi, sigijime ngokubekezela kulokhu kuncintisana esikumiselweyo,
					</seg>
					<seg id="b.HEB.12.2" type="verse">
						sibhekile kuJesu, umqalisi nomphelelisi wokukholwa kwethu, owathi esikhundleni sentokozo ayibekelweyo wathwala isiphambano engalinaki ihlazo, wahlala ngakwesokunene sesihlalo sobukhosi sikaNkulunkulu.
					</seg>
					<seg id="b.HEB.12.3" type="verse">
						Yebo, mqondeni yena owakhuthazela ephikwa kangaka yizoni, ukuze ningakhathali, niphele amandla emiphefumulweni yenu.
					</seg>
					<seg id="b.HEB.12.4" type="verse">
						Anikamelani nezono nilwa kuze kube segazini;
					</seg>
					<seg id="b.HEB.12.5" type="verse">
						senikhohliwe umyalo okhuluma kinina njengakubantwana wokuthi: “Ndodana yami, ungadeleli ukulaya kweNkosi, uphele amandla, nxa usolwa yiyo,
					</seg>
					<seg id="b.HEB.12.6" type="verse">
						ngokuba iNkosi iyamlaya emthandayo ishaye yileyo naleyo ndodana eyamukelayo.”
					</seg>
					<seg id="b.HEB.12.7" type="verse">
						Bekezelani ekulayweni; uNkulunkulu uyaniphathisa okwabantwana, ngokuba yiyiphi indodana engalaywa nguyise na?
					</seg>
					<seg id="b.HEB.12.8" type="verse">
						Kepha uma ningalaywa, abathe bonke benziwa abahlanganyeli kukho, khona-ke ningabesihlahla, anisiwo amadodana.
					</seg>
					<seg id="b.HEB.12.9" type="verse">
						Futhi-ke sasinawobaba bethu benyama abasilayayo, sabazisa; pho, asiyikuthobela uYise wawomoya kakhulu kunalokho, siphile, na?
					</seg>
					<seg id="b.HEB.12.10" type="verse">
						Ngokuba bona kambe basilaya izinsukwana njengokubona kwabo, kepha yena kube yinsizakalo, size sithole ukuhlanganyela ubungcwele bakhe.
					</seg>
					<seg id="b.HEB.12.11" type="verse">
						Ukulaya konke okwamanje kungathi akusikho okwentokozo, kepha kungokosizi, kodwa ngasemuva kuyabathelela isithelo esihle sokulunga labo abahlakahliswe yikho.
					</seg>
					<seg id="b.HEB.12.12" type="verse">
						Ngakho-ke qinisani izandla ezibuthakathaka namadolo axegayo,
					</seg>
					<seg id="b.HEB.12.13" type="verse">
						nenzele izinyawo zenu izindlela eziqondileyo ukuba okuqhugayo kungaphinyizeki, kepha kunalokho kuphulukiswe.
					</seg>
					<seg id="b.HEB.12.14" type="verse">
						Zamelani ukuthula nabo bonke kanye nokungcweliswa, ongenakho angeyibone iNkosi;
					</seg>
					<seg id="b.HEB.12.15" type="verse">
						niqaphelisise kungabikho osilelayo emseni kaNkulunkulu, funa kumile impande imbe ebabayo, inixobise, kungcoliswe abaningi yiyo,
					</seg>
					<seg id="b.HEB.12.16" type="verse">
						kungabikho oyisifebe noma odumazayo njengo-Esawu owathengisa ubuzibulo bakhe ngesidlo sinye nje.
					</seg>
					<seg id="b.HEB.12.17" type="verse">
						Ngokuba niyazi ukuthi, nokuba ngasemuva ethanda ukudla ifa lesibusiso, waliwa, ngokuba akalitholanga ithuba lokuphenduka, noma ekufunisisa ngezinyembezi.
					</seg>
					<seg id="b.HEB.12.18" type="verse">
						Ngokuba anizanga entabeni ephathekayo nesha umlilo, nasekufiphaleni, nasebumnyameni, nasesivunguvungwini,
					</seg>
					<seg id="b.HEB.12.19" type="verse">
						nasekukhaleni kwecilongo, nasekuzwakaleni kwamazwi, abathe ukukuzwa, bancenga ukuba kungabe kusakhulunywa izwi kubo,
					</seg>
					<seg id="b.HEB.12.20" type="verse">
						ngokuba babengenakukuthwala lokho abayalwa ngakho kokuthi: “Ngisho nesilwane, uma sithinta intaba, siyakukhandwa ngamatshe,”
					</seg>
					<seg id="b.HEB.12.21" type="verse">
						yebo, umbono wesabeka kangaka, waze wathi uMose: “Nginovalo olukhulu, ngiyathuthumela,”
					</seg>
					<seg id="b.HEB.12.22" type="verse">
						kodwa nize entabeni yaseSiyoni nasemzini kaNkulunkulu ophilayo, iJerusalema lasezulwini, nasezigidigidini zezingelosi,
					</seg>
					<seg id="b.HEB.12.23" type="verse">
						nasebandleni lamazibulo abhaliwe ezulwini, nakuNkulunkulu, uMahluleli wabo bonke, nakuyo imimoya yabalungileyo abaphelelisiweyo,
					</seg>
					<seg id="b.HEB.12.24" type="verse">
						nakuJesu, umlamuleli wesivumelwano esisha, nasegazini lokufafaza elikhuluma okukhulu kunelika-Abela.
					</seg>
					<seg id="b.HEB.12.25" type="verse">
						Bhekani, ningamali okhulumayo; ngokuba uma bengaphunyukanga labo ababemala lowo owabaxwayisa emhlabeni, kakhulu asiyikuphunyuka thina esimfulathelayo oxwayisa esezulwini,
					</seg>
					<seg id="b.HEB.12.26" type="verse">
						ozwi lakhe lanyakazisa umhlaba ngaleso sikhathi, kepha manje uthembisile wathi: “Kusezakuba kanye ngizamazamise kungabi ngumhlaba wodwa, kepha nezulu futhi.”
					</seg>
					<seg id="b.HEB.12.27" type="verse">
						Lokho kokuthi: “Kusezakuba kanye” kutshengisa ukuguqulwa kwezinto ezinyakaziswayo, njengokuba zenziwe, ukuze lezo ezinganyakaziswayo zime.
					</seg>
					<seg id="b.HEB.12.28" type="verse">
						Ngakho-ke lokhu samukeliswa umbuso ongenakunyakaziswa, masibonge ngesingamkhonza ngakho uNkulunkulu ngokumthokozisa, nangokumhlonipha, nangokuthuthumela,
					</seg>
					<seg id="b.HEB.12.29" type="verse">
						ngokuba uNkulunkulu wethu ungumlilo oqothulayo.
					</seg>
				</div>
				<div id="b.HEB.13" type="chapter">
					<seg id="b.HEB.13.1" type="verse">
						Malume njalo uthando lobuzalwane.
					</seg>
					<seg id="b.HEB.13.2" type="verse">
						Ningakhohlwa ukungenisa izihambi ngokuba ngalokho abanye bangenisa izingelosi bengazi.
					</seg>
					<seg id="b.HEB.13.3" type="verse">
						Bakhumbuleni ababoshiweyo kungathi niboshiwe kanye nabo, nabaphethwe kabi, njengalokhu nani nisemzimbeni.
					</seg>
					<seg id="b.HEB.13.4" type="verse">
						Ukuganana makuhlonishwe yibo bonke, umbhede ungabi nasisihla, ngokuba izifebe neziphingi uNkulunkulu uyakuzahlulela.
					</seg>
					<seg id="b.HEB.13.5" type="verse">
						Ukwenza kwenu makungabi ngokokufisa imali; yaneliswani ngeninakho; ngokuba yena ushilo wathi: “Angisoze ngakuyeka, angisoze ngakushiya,”
					</seg>
					<seg id="b.HEB.13.6" type="verse">
						ukuze sisho ngesibindi, sithi: “INkosi ingumsizi wami, angiyikwesaba; umuntu angangenzani na?”
					</seg>
					<seg id="b.HEB.13.7" type="verse">
						Bakhumbuleni ababenihola bekhuluma izwi likaNkulunkulu kini, niqonda ukuphela kokuhamba kwabo, nilingise ukukholwa kwabo.
					</seg>
					<seg id="b.HEB.13.8" type="verse">
						UJesu Kristu nguyena izolo nanamuhla, yebo, naphakade.
					</seg>
					<seg id="b.HEB.13.9" type="verse">
						Ningadukiswa yizifundiso eziyizinhlobonhlobo nezingaziwayo; ngokuba kuhle ukuba inhliziyo iqiniswe ngomusa, kungabi ngokudla, abangasizakalanga ngakho abahamba ngakho.
					</seg>
					<seg id="b.HEB.13.10" type="verse">
						Sine-altare thina, abangenalungelo lokudla kulo abakhonza etabernakele.
					</seg>
					<seg id="b.HEB.13.11" type="verse">
						Ngokuba izidumbu zalezo zilwane ezigazi lazo lingeniswa ngumpristi omkhulu endaweni engcwele ngenxa yezono zishiswa ngaphandle kwekamu.
					</seg>
					<seg id="b.HEB.13.12" type="verse">
						Ngakho-ke naye uJesu, ukuze angcwelise abantu ngegazi lakhe, wahlupheka ngaphandle kwesango.
					</seg>
					<seg id="b.HEB.13.13" type="verse">
						Masiphumele kuye ngaphandle kwekamu, sithwale ihlazo lakhe.
					</seg>
					<seg id="b.HEB.13.14" type="verse">
						Ngokuba lapha asinamuzi omiyo, kepha siyawufuna ozayo.
					</seg>
					<seg id="b.HEB.13.15" type="verse">
						Masinikele njalonjalo kuNkulunkulu ngaye umhlatshelo wokubonga, okungukuthi isithelo sezindebe ezivuma igama lakhe.
					</seg>
					<seg id="b.HEB.13.16" type="verse">
						Kepha maningakhohlwa ukwenza okuhle nokuphana, ngokuba iminikelo enjalo uNkulunkulu uthokoziswa yiyo.
					</seg>
					<seg id="b.HEB.13.17" type="verse">
						Lalelani abaniholayo, nibathobele, ngokuba balinda imiphefumulo yenu njengabazakulandiswa ngayo, ukuze bakwenze lokhu ngokujabula, bangabubuli, ngokuba lokhu akunakunisiza.
					</seg>
					<seg id="b.HEB.13.18" type="verse">
						Sikhulekeleni, ngokuba siyethemba ukuthi sinonembeza omuhle, sithanda ukuhamba kahle ezintweni zonke.
					</seg>
					<seg id="b.HEB.13.19" type="verse">
						Ngiyaniyala kakhulu ukuba nenze lokho, ukuze ngibuyiselwe kini masinyane.
					</seg>
					<seg id="b.HEB.13.20" type="verse">
						Kepha uNkulunkulu wokuthula owakhuphula kwabafileyo umalusi omkhulu wezimvu ngegazi lesivumelwano esimiyo njalo, iNkosi yethu uJesu,
					</seg>
					<seg id="b.HEB.13.21" type="verse">
						makaniphelelise kukho konke okuhle, ukuze nenze intando yakhe, esebenza phakathi kwethu khona lokho okuthokozisayo emehlweni akhe ngoJesu Kristu; makube kuye inkazimulo kuze kube phakade naphakade. Amen.
					</seg>
					<seg id="b.HEB.13.22" type="verse">
						Ngiyaniyala, bazalwane, lamukeleni kahle izwi lokuyala, ngokuba nginilobele ngokufushane.
					</seg>
					<seg id="b.HEB.13.23" type="verse">
						Yazini ukuthi umfowethu uThimothewu ukhululiwe; uma efika masinyane, ngiyakunibona sinaye.
					</seg>
					<seg id="b.HEB.13.24" type="verse">
						Khonzani kubo bonke abaniholayo nakubo bonke abangcwele. Abase-Italiya bayakhonza kini.
					</seg>
					<seg id="b.HEB.13.25" type="verse">
						Umusa mawube nani nonke. Amen.
					</seg>
				</div>
			</div>
			<div id="b.JAM" type="book">
				<div id="b.JAM.1" type="chapter">
					<seg id="b.JAM.1.1" type="verse">
						UJakobe, inceku kaNkulunkulu neyeNkosi uJesu Kristu, uyakhonza kuzo izizwe eziyishumi nambili ezihlakazekileyo.
					</seg>
					<seg id="b.JAM.1.2" type="verse">
						Bazalwane bami, nxa nehlelwa yizilingo ngezilingo, anothi kungukuthokoza kodwa,
					</seg>
					<seg id="b.JAM.1.3" type="verse">
						nazi ukuthi ukuvivinywa kokukholwa kwenu kuveza ukukhuthazela.
					</seg>
					<seg id="b.JAM.1.4" type="verse">
						Kepha ukukhuthazela makube nomsebenzi opheleleyo, ukuze nibe ngabapheleleyo nabangenacala abangasweli lutho.
					</seg>
					<seg id="b.JAM.1.5" type="verse">
						Uma-ke kukhona kini oswela ukuhlakanipha, makacele kuNkulunkulu obapha bonke ngobuhle engajakadi, khona uyakuphiwa.
					</seg>
					<seg id="b.JAM.1.6" type="verse">
						Kepha makacele ngokukholwa engangabazi ngalutho; ngokuba ongabazayo unjengedlambi lolwandle eliqhutshwa, ligujiswa ngumoya.
					</seg>
					<seg id="b.JAM.1.7" type="verse">
						Ngakho makangasho lowo muntu ukuthi uyakwamukeliswa utho yiNkosi,
					</seg>
					<seg id="b.JAM.1.8" type="verse">
						umuntu onhliziyombili oguquguqukayo ezindleleni zakhe zonke.
					</seg>
					<seg id="b.JAM.1.9" type="verse">
						Umzalwane ophansi makazincome ngokuphakama kwakhe,
					</seg>
					<seg id="b.JAM.1.10" type="verse">
						kepha oyisicebi makazincome ngobuphansi bakhe, ngokuba njengembali yotshani uyakudlula.
					</seg>
					<seg id="b.JAM.1.11" type="verse">
						Ngokuba ilanga liphuma libalele, libunisa utshani, imbali yabo iwele phansi, nobuhle besimo sabo bunyamalale; kanjalo nesicebi siyakudlula ezindleleni zaso.
					</seg>
					<seg id="b.JAM.1.12" type="verse">
						Ubusisiwe umuntu okhuthazela ekulingweni; ngokuba esevivinyekile uyakwamukeliswa umqhele wokuphila othenjisiwe yiNkosi kwabayithandayo.
					</seg>
					<seg id="b.JAM.1.13" type="verse">
						Umuntu oyengwayo makangasho ukuthi: “Ngiyengwa nguNkulunkulu,” ngokuba uNkulunkulu angeyengwe ngokubi, naye uqobo akayengi muntu.
					</seg>
					<seg id="b.JAM.1.14" type="verse">
						Kepha yilowo nalowo uyengwa ehuhwa ngezakhe izinkanuko, ehungwa;
					</seg>
					<seg id="b.JAM.1.15" type="verse">
						uma inkanuko isithathile, ibeletha isono; nesono sesiphelelisiwe, sizala ukufa.
					</seg>
					<seg id="b.JAM.1.16" type="verse">
						Ningadukiswa, bazalwane bami abathandekayo.
					</seg>
					<seg id="b.JAM.1.17" type="verse">
						Izipho zonke ezinhle neziphiwo zonke ezipheleleyo zivela phezulu, zehla kuYise wokukhanya okungekho kuye ukuguquka nasithunzi sokuphenduka.
					</seg>
					<seg id="b.JAM.1.18" type="verse">
						Ngokuthanda kwakhe wasizala ngezwi leqiniso, ukuze sibe ngabokuqala bezidalwa zakhe.
					</seg>
					<seg id="b.JAM.1.19" type="verse">
						Niyakwazi lokho, bazalwane bami abathandekayo. Yilowo nalowo muntu makasheshe ukuzwa, aphuze ukukhuluma, aphuze ukuthukuthela;
					</seg>
					<seg id="b.JAM.1.20" type="verse">
						ngokuba ulaka lomuntu alusebenzi ukulunga kukaNkulunkulu.
					</seg>
					<seg id="b.JAM.1.21" type="verse">
						Ngakho lahlani yonke insila nokubi okuvamileyo, namukele ngomoya omnene izwi elitshaliweyo elinamandla okusindisa imiphefumulo yenu.
					</seg>
					<seg id="b.JAM.1.22" type="verse">
						Yibani ngabalenzayo izwi, ningabi ngabalizwayo kuphela, nizikhohlisa.
					</seg>
					<seg id="b.JAM.1.23" type="verse">
						Ngokuba uma umuntu engolizwayo izwi engesiye olenzayo, lowo ufana nomuntu obuka ubuso bakhe bemvelo esibukweni;
					</seg>
					<seg id="b.JAM.1.24" type="verse">
						ngokuba uyazibuka, amuke, akhohlwe masinyane ukuthi wayengonjani.
					</seg>
					<seg id="b.JAM.1.25" type="verse">
						Kepha obukisisa emthethweni opheleleyo wenkululeko nohlala kuwo, engesiye ozwayo nje akhohlwe, kodwa engowenzayo asebenze, lowo uzakuba ngobusisiweyo ekwenzeni kwakhe.
					</seg>
					<seg id="b.JAM.1.26" type="verse">
						Uma umuntu esho ukuthi uyikholwa, engabophi ulimi lwakhe kungathi ngetomu kodwa ekhohlisa inhliziyo yakhe, ukukhonza kwalowo kuyize.
					</seg>
					<seg id="b.JAM.1.27" type="verse">
						Ukukhonza okumhlophe okungenabala phambi kukaNkulunkulu uBaba yilokhu ukuhambela izintandane nabafelokazi osizini lwabo nokuzigcina kungabi yicala lokwezwe.
					</seg>
				</div>
				<div id="b.JAM.2" type="chapter">
					<seg id="b.JAM.2.1" type="verse">
						Bazalwane bami, ukukholwa kwenu yiNkosi yethu yenkazimulo uJesu Kristu makungabi nokukhetha abantu.
					</seg>
					<seg id="b.JAM.2.2" type="verse">
						Ngokuba uma kungena esinagogeni lenu umuntu onendandatho yegolide nezingubo ezicwebezelayo, kungene nompofu onezingubo ezimbi,
					</seg>
					<seg id="b.JAM.2.3" type="verse">
						nimbheke ogqokile izingubo ezicwebezelayo, nithi: “Hlala lapha wena kulendawo enhle,” besenithi kompofu: “Yima lapho wena,” noma: “Hlala phansi kwesenabelo sezinyawo zami,”
					</seg>
					<seg id="b.JAM.2.4" type="verse">
						anikhethi yini, nibe ngabahluleli abanezizindlo ezimbi na?
					</seg>
					<seg id="b.JAM.2.5" type="verse">
						Yizwani, bazalwane bami abathandekayo. UNkulunkulu akakhethanga yini abampofu ezweni babe ngabacebileyo ekukholweni nezindlalifa zombuso awuthembisa bona abamthandayo na?
					</seg>
					<seg id="b.JAM.2.6" type="verse">
						Kepha nina namdumaza ompofu. Abacebileyo abanicindezeli yini, abanihuduleli emacaleni na?
					</seg>
					<seg id="b.JAM.2.7" type="verse">
						Abahlambalazi igama elihle enibizwa ngalo na?
					</seg>
					<seg id="b.JAM.2.8" type="verse">
						Kepha uma nigcina umthetho wobukhosi ngokombhalo wokuthi: “Wothanda umakhelwane wakho njengalokhu uzithanda wena,” nenza kahle;
					</seg>
					<seg id="b.JAM.2.9" type="verse">
						kodwa uma nikhetha abantu, nenza isono, nilahlwa ngumthetho njengabaweqayo.
					</seg>
					<seg id="b.JAM.2.10" type="verse">
						Ngokuba ogcina wonke umthetho kepha akhubeke kowodwa, unecala kuyo yonke.
					</seg>
					<seg id="b.JAM.2.11" type="verse">
						Ngokuba yena owathi: “Ungaphingi,” wathi futhi: “Ungabulali,” uma-ke ungaphingi kepha ubulale, ungoweqa umthetho.
					</seg>
					<seg id="b.JAM.2.12" type="verse">
						Khulumani kanjalo, nenze kanjalo njengokufanele abayakwahlulelwa ngomthetho wenkululeko.
					</seg>
					<seg id="b.JAM.2.13" type="verse">
						Ngokuba ukwahlulelwa okungenasihawu kuyakumehlela ongenzi isihawu; isihawu sizigabisa ekwahlulelweni.
					</seg>
					<seg id="b.JAM.2.14" type="verse">
						Kusizani, bazalwane bami, uma umuntu ethi unokukholwa, kepha engenayo imisebenzi na? Ukukholwa kungamsindisa na?
					</seg>
					<seg id="b.JAM.2.15" type="verse">
						Uma umzalwane noma umzalwanekazi behamba ze, beswela ukudla kwemihla ngemihla,
					</seg>
					<seg id="b.JAM.2.16" type="verse">
						kusho omunye kini kubo ukuthi: “Hambani nibe nokuthula, nifudumale; nisuthe,” kepha ningabaphi lokho okudingwa ngumzimba, lokhu kusizani na?
					</seg>
					<seg id="b.JAM.2.17" type="verse">
						Kanjalo-ke nokukholwa, uma kungenayo imisebenzi, kufile ngokwakho.
					</seg>
					<seg id="b.JAM.2.18" type="verse">
						Kepha omunye uyakuthi: “Wena unokukholwa, mina nginemisebenzi,” ngibonise ukukholwa kwakho ngaphandle kwemisebenzi, nami ngizakukukhombisa ukukholwa ngemisebenzi yami.
					</seg>
					<seg id="b.JAM.2.19" type="verse">
						Wena uyakholwa ukuthi uNkulunkulu munye na? Wenza kahle; namademoni ayakholwa, athuthumele.
					</seg>
					<seg id="b.JAM.2.20" type="verse">
						Kepha wena muntu ongelutho uyathanda ukuqonda ukuthi ukukholwa ngaphandle kwemisebenzi kuyize na?
					</seg>
					<seg id="b.JAM.2.21" type="verse">
						U-Abrahama ubaba wayengalungisiswa yini ngemisebenzi enikela ngendodana yakhe u-Isaka e-altare na?
					</seg>
					<seg id="b.JAM.2.22" type="verse">
						Uyabona ukuthi ukukholwa kwasebenza kanye nemisebenzi yakhe nokuthi ukukholwa kwapheleliswa ngemisebenzi,
					</seg>
					<seg id="b.JAM.2.23" type="verse">
						kwagcwaliseka umbhalo othi: “Kepha u-Abrahama wakholwa nguNkulunkulu, kwabalelwa kuye ukuthi kungukulunga,” wabizwa ngokuthi umhlobo kaNkulunkulu.
					</seg>
					<seg id="b.JAM.2.24" type="verse">
						Niyabona ukuthi umuntu uyalungisiswa ngemisebenzi, kungengokukholwa kuphela.
					</seg>
					<seg id="b.JAM.2.25" type="verse">
						Kanjalo-ke noRahabi isifebe wayengalungisiswa ngemisebenzi yini, ezamukele izithunywa eziphumisa ngenye indlela na?
					</seg>
					<seg id="b.JAM.2.26" type="verse">
						Ngokuba njengalokhu umzimba ngaphandle komoya ufile, kanjalo nokukholwa ngaphandle kwemisebenzi kufile.
					</seg>
				</div>
				<div id="b.JAM.3" type="chapter">
					<seg id="b.JAM.3.1" type="verse">
						Ningabi ngabafundisi abaningi, bazalwane bami, nazi ukuthi siyakwamukeliswa ukwahlulelwa okukhulu.
					</seg>
					<seg id="b.JAM.3.2" type="verse">
						Ngokuba sonke siyakhubeka ngokuningi; uma umuntu engakhubeki ngazwi, lowo uyindoda epheleleyo enamandla okubamba nomzimba wonke kungathi ngetomu.
					</seg>
					<seg id="b.JAM.3.3" type="verse">
						Uma-ke sifaka amatomu emilonyeni yamahashi ukuba asilalele, siqondisa nomzimba wonke wawo.
					</seg>
					<seg id="b.JAM.3.4" type="verse">
						Bhekani nemikhumbi, ingaka nje, iqhutshwa yimimoya enamandla, iqondiswa ngephini elincinyane, lapho umshayeli efuna ukuyiqondisa khona.
					</seg>
					<seg id="b.JAM.3.5" type="verse">
						Lunjalo nolimi; luyisitho esincane, kanti luyazigabisa kakhulu. Bhekani umlilo omncane uvuthisa ihlathi elingaka;
					</seg>
					<seg id="b.JAM.3.6" type="verse">
						nolimi lungumlilo, ulimi lumi luyizwe lokungalungi phakathi kwezitho zethu, lungcolisa umzimba wonke, luthungela ukuphila konke, luthungelwa yisihogo.
					</seg>
					<seg id="b.JAM.3.7" type="verse">
						Ngokuba yonke imvelo yezilwane, neyezinyoni, neyezikhasayo, neyeziselwandle iyathanjiswa, yebo, yathanjiswa ngemvelo yabantu;
					</seg>
					<seg id="b.JAM.3.8" type="verse">
						kepha ulimi akakho kubantu onamandla okuluthambisa; lungububi obuyaluzayo, lugcwele isihlungu esibulalayo.
					</seg>
					<seg id="b.JAM.3.9" type="verse">
						Ngalo sibonga iNkosi uBaba, nangalo siqalekisa abantu abenziwe ngomfanekiso kaNkulunkulu;
					</seg>
					<seg id="b.JAM.3.10" type="verse">
						emlonyeni munye kuphuma ukubusisa nokuqalekisa. Akufanele, bazalwane bami, ukuba lokho kube kanjalo.
					</seg>
					<seg id="b.JAM.3.11" type="verse">
						Umthombo uyakhipha yini amnandi nababayo emgodini munye na?
					</seg>
					<seg id="b.JAM.3.12" type="verse">
						Umkhiwane, bazalwane bami, ungaba namandla yini okuthela izithelo zomnqumo, noma umvini amakhiwane na? Amanzi kasawoti angeveze amnandi.
					</seg>
					<seg id="b.JAM.3.13" type="verse">
						Ngubani ohlakaniphileyo nowaziyo phakathi kwenu na? Makakhombise ngenkambo enhle imisebenzi yakhe ngobumnene bokuhlakanipha.
					</seg>
					<seg id="b.JAM.3.14" type="verse">
						Kepha uma ninomhawu obabayo nombango ezinhliziyweni zenu, ningazibongi, ningaliqambeli iqiniso.
					</seg>
					<seg id="b.JAM.3.15" type="verse">
						Lokhu kuhlakanipha akusikho okwaphezulu kodwa kungokomhlaba, kungokwemvelo, kungokwamademoni;
					</seg>
					<seg id="b.JAM.3.16" type="verse">
						ngokuba lapho kukhona umhawu nombango, kukhona isiyaluyalu nezenzo zonke ezimbi.
					</seg>
					<seg id="b.JAM.3.17" type="verse">
						Kepha ukuhlakanipha okwaphezulu okokuqala kumhlophe, andukuba kube nokuthula, nokuva, nokulalela, kugcwele isihawu nezithelo ezinhle; akunakungabaza, akunakuzenzisa.
					</seg>
					<seg id="b.JAM.3.18" type="verse">
						Kepha isithelo sokulunga sihlwanyelwa ngokuthula kubo abakwenzayo ukuthula.
					</seg>
				</div>
				<div id="b.JAM.4" type="chapter">
					<seg id="b.JAM.4.1" type="verse">
						Zivelaphi izimpi, nokulwa kuvelaphi phakathi kwenu na? Akuveli yini lapho ezinkanukweni zenu ezilwayo ezithweni zenu na?
					</seg>
					<seg id="b.JAM.4.2" type="verse">
						Niyafisa, nokho aninalutho; niyabulala ninomhawu, nokho anizuzi lutho; niyalwa nenza impi. Aninalutho, ngokuba ningaceli;
					</seg>
					<seg id="b.JAM.4.3" type="verse">
						niyacela, nokho anamukeliswa, ngokuba nicela kabi, ukuze nikuchithele ezinkanukweni zenu.
					</seg>
					<seg id="b.JAM.4.4" type="verse">
						Ziphingi, anazi yini ukuthi ukuthanda izwe kungubutha kuNkulunkulu na? Ngakho lowo othanda ukuba ngumhlobo wezwe, umi eyisitha sikaNkulunkulu.
					</seg>
					<seg id="b.JAM.4.5" type="verse">
						Niyacabanga yini ukuthi umbhalo usho ngeze ukuthi: “Umoya awuhlalisa kithi unxanela ngokomhawu,” na?
					</seg>
					<seg id="b.JAM.4.6" type="verse">
						Kodwa unika umusa ngokwenezela; ngakho uthi: “UNkulunkulu umelana nabazidlayo, kepha abathobekileyo ubapha umusa.”
					</seg>
					<seg id="b.JAM.4.7" type="verse">
						Ngakho thobelani uNkulunkulu, kepha nimelane noSathane, khona uyakunibalekela;
					</seg>
					<seg id="b.JAM.4.8" type="verse">
						sondelani kuNkulunkulu, khona uyakusondela kinina. Hlanzani izandla nina zoni, nihlambulule izinhliziyo nina bonhliziyombili.
					</seg>
					<seg id="b.JAM.4.9" type="verse">
						Yibani lusizi, nidabuke, nikhale; ukuhleka kwenu makuphenduke ukudabuka, nokujabula kube ngukujabha.
					</seg>
					<seg id="b.JAM.4.10" type="verse">
						Zithobeni ebusweni beNkosi, khona iyakuniphakamisa.
					</seg>
					<seg id="b.JAM.4.11" type="verse">
						Ningahlebani, bazalwane. Ohleba umzalwane, noma ahlulele umzalwane wakhe, uhleba umthetho, ahlulele umthetho; kepha uma wahlulela umthetho, awusiye owenza okomthetho kodwa ungumahluleli.
					</seg>
					<seg id="b.JAM.4.12" type="verse">
						Munye ongummisimthetho nomahluleli; nguyena onamandla okusindisa nokubhubhisa; kepha ungubani wena omahlulelayo umakhelwane na?
					</seg>
					<seg id="b.JAM.4.13" type="verse">
						Minani nina enithi: “Namuhla noma ngomuso siyakuya kulona noma kulowaya muzi, siqede khona umnyaka, sithengiselane, sizuze,”
					</seg>
					<seg id="b.JAM.4.14" type="verse">
						anikwazi okwangomuso; kuyini ukuphila kwenu na? Ngokuba niyinkungu ebonakala isikhashana, ibisinyamalala.
					</seg>
					<seg id="b.JAM.4.15" type="verse">
						Nga nisho nithi: “Uma iNkosi ithanda, siphila, siyakwenza lokhu nalokho.”
					</seg>
					<seg id="b.JAM.4.16" type="verse">
						Kepha manje niyazibonga ngokuzigabisa kwenu; konke ukuzigabisa okunjalo kubi.
					</seg>
					<seg id="b.JAM.4.17" type="verse">
						Ngakho owaziyo ukwenza okuhle engakwenzi kuyisono kuye.
					</seg>
				</div>
				<div id="b.JAM.5" type="chapter">
					<seg id="b.JAM.5.1" type="verse">
						Minani nina bacebileyo; khalani, nilile ngezinhlupheko eziyakunehlela.
					</seg>
					<seg id="b.JAM.5.2" type="verse">
						Ingcebo yenu ibolile, nezingubo zenu zidliwe yizinundu;
					</seg>
					<seg id="b.JAM.5.3" type="verse">
						igolide lenu nesiliva kugwalile, nokugwala kwakho kuyakuba ngufakazi ngakini, kudle inyama yenu njengomlilo. Niqongelele ingcebo ezinsukwini zokuphela.
					</seg>
					<seg id="b.JAM.5.4" type="verse">
						Bhekani, umvuzo wezisebenzi ezavuna amasimu enu eniwugodlileyo uyakhala, nokukhala kwabavunileyo kungenile ezindlebeni zeNkosi Sebawoti.
					</seg>
					<seg id="b.JAM.5.5" type="verse">
						Nibusile emhlabeni, natamasa; ninonisile izinhliziyo zenu ngosuku lokuhlaba.
					</seg>
					<seg id="b.JAM.5.6" type="verse">
						Nilahlile, nabulala olungileyo; akamelani nani.
					</seg>
					<seg id="b.JAM.5.7" type="verse">
						Ngakho bekezelani, bazalwane, ize ifike iNkosi. Bhekani, umlimi uyalindela isithelo somhlaba esiyigugu, ebekezelela sona, size sithole imvula yokuqala neyamuva.
					</seg>
					<seg id="b.JAM.5.8" type="verse">
						Bekezelani nani, niqinise izinhliziyo zenu, ngokuba ukufika kweNkosi kusondele.
					</seg>
					<seg id="b.JAM.5.9" type="verse">
						Ningavungamelani, bazalwane, ukuba ningahlulelwa; bhekani, umahluleli umi ngaseminyango.
					</seg>
					<seg id="b.JAM.5.10" type="verse">
						Bazalwane, misani abaprofethi ababekhuluma egameni leNkosi babe yisibonelo sokuhlupheka nokubekezela.
					</seg>
					<seg id="b.JAM.5.11" type="verse">
						Bhekani, babusisiwe abakhuthazelayo; nizwile ngokukhuthazela kukaJobe, nibonile impetho yeNkosi ukuthi iNkosi inesihe esikhulu nesihawu.
					</seg>
					<seg id="b.JAM.5.12" type="verse">
						Kepha phezu kwakho konke, bazalwane bami, ningafungi; ningafungi izulu noma umhlaba noma esinye isifungo; kodwa uyebo wenu makabe nguyebo, noqhabo uqhabo, ukuze ningaweli ekwahlulelweni.
					</seg>
					<seg id="b.JAM.5.13" type="verse">
						Kukhona ohluphekayo phakathi kwenu na? Makakhuleke; kukhona owenamileyo na? Makahube.
					</seg>
					<seg id="b.JAM.5.14" type="verse">
						Kukhona ogulayo phakathi kwenu na? Makabize amalunga ebandla, amkhulekele, amgcobe ngamafutha egameni leNkosi.
					</seg>
					<seg id="b.JAM.5.15" type="verse">
						Umkhuleko wokukholwa uyakumsindisa ogulayo, iNkosi imvuse; noma enzile izono, uzakuthethelelwa zona.
					</seg>
					<seg id="b.JAM.5.16" type="verse">
						Ngakho, vumani izono omunye komunye, nikhulekelane ukuba niphulukiswe. Umkhuleko oqinileyo wolungileyo unamandla kakhulu.
					</seg>
					<seg id="b.JAM.5.17" type="verse">
						U-Eliya wayengumuntu efana nathi; wakhuleka nokukhuleka ukuba lingani; alinanga emhlabeni iminyaka emithathu nezinyanga eziyisithupha.
					</seg>
					<seg id="b.JAM.5.18" type="verse">
						Wabuye wakhuleka; izulu lana imvula, nomhlaba wathela izithelo zawo.
					</seg>
					<seg id="b.JAM.5.19" type="verse">
						Bazalwane bami, uma omunye kini eduka eqinisweni, omunye ambuyise,
					</seg>
					<seg id="b.JAM.5.20" type="verse">
						yazini ukuthi obuyisile isoni ekudukeni kwendlela yaso uyakusindisa umphefumulo wakhe ekufeni, asibekele izono eziningi.
					</seg>
				</div>
			</div>
			<div id="b.1PE" type="book">
				<div id="b.1PE.1" type="chapter">
					<seg id="b.1PE.1.1" type="verse">
						UPetru, umphostoli kaJesu Kristu, kwabayizihambi abahlakazekile ePontu, naseGalathiya, naseKhaphadosiya, nase-Asiya, naseBithiniya,
					</seg>
					<seg id="b.1PE.1.2" type="verse">
						bekhethiwe ngokwaziphambili kukaNkulunkulu uYise ngokungcwelisa kukaMoya kukho ukulalela nokufafazwa ngegazi likaJesu Kristu: Makwandiswe kinina umusa nokuthula.
					</seg>
					<seg id="b.1PE.1.3" type="verse">
						Makabongwe uNkulunkulu uYise weNkosi yethu uJesu Kristu owabuye wasizala kabusha ngokwesihawu sakhe esikhulu ukuba sibe nethemba eliphilileyo ngokuvuka kukaJesu Kristu kwabafileyo,
					</seg>
					<seg id="b.1PE.1.4" type="verse">
						sibe nefa elingapheliyo, nelingenasisihla, nelingabuniyo, eniligcinelwe ezulwini;
					</seg>
					<seg id="b.1PE.1.5" type="verse">
						nina enilondolozwa ngamandla kaNkulunkulu ngokukholwa ukuba nibe nokusindiswa okulungiselwe ukwambulwa ngesikhathi sokugcina;
					</seg>
					<seg id="b.1PE.1.6" type="verse">
						enithokoza ngakho, nokuba manje ngesikhashana, uma kudingeka, nidabukiswa ngezilingo eziyizinhlobonhlobo,
					</seg>
					<seg id="b.1PE.1.7" type="verse">
						ukuze ukuvivinywa kokukholwa kwenu okuyigugu kunegolide elibhubhayo noma livivinywa ngomlilo kufunyanwe kube ngukubongwa, nodumo, nokutuseka ekwambulweni kukaJesu Kristu;
					</seg>
					<seg id="b.1PE.1.8" type="verse">
						enimthanda ningambonanga, enithi ningamboni manje nikholwa nguye, nithokoza ngentokozo engakhulumekiyo netusekayo,
					</seg>
					<seg id="b.1PE.1.9" type="verse">
						namukela isigcino sokukholwa kwenu esiyinsindiso yemiphefumulo.
					</seg>
					<seg id="b.1PE.1.10" type="verse">
						Ngayo leyo nsindiso babefunisisa bephenyisisa abaprofethi ababeprofetha ngomusa obuzakuza kinina,
					</seg>
					<seg id="b.1PE.1.11" type="verse">
						bephenya ukuthi yisiphi nokuba sinjani isikhathi asikhombayo uMoya kaKristu owayekubo, efakaza ngaphambili ngezinhlupheko eziqondene noKristu nangenkazimulo eyakulandela zona;
					</seg>
					<seg id="b.1PE.1.12" type="verse">
						abambulelwe ukuba bangazikhonzi bona kepha nina ngalezo zinto enishunyayezwa zona manje ngabanishumayeza ivangeli ngoMoya oNgcwele othunywe evela ezulwini, izinto ezizifisayo izingelosi ukuzibona.
					</seg>
					<seg id="b.1PE.1.13" type="verse">
						Ngalokho zibopheni izinkalo zengqondo yenu, nizithibe, nethembe ngokupheleleyo umusa enizakuwabelwa ekwambulweni kukaJesu Kristu.
					</seg>
					<seg id="b.1PE.1.14" type="verse">
						Njengabantwana abalalelayo ningalingisi izinkanuko zakuqala ekungazini kwenu,
					</seg>
					<seg id="b.1PE.1.15" type="verse">
						kodwa njengowanibizayo engcwele, manibe ngcwele nani ekuhambeni konke,
					</seg>
					<seg id="b.1PE.1.16" type="verse">
						ngokuba kulotshiwe ukuthi: “Manibe ngcwele, ngokuba mina ngingcwele.”
					</seg>
					<seg id="b.1PE.1.17" type="verse">
						Uma nimbiza ngokuthi Baba yena owahlulela yilowo nalowo ngokwemisebenzi yakhe engakhethi buso, anohamba ngokwesaba esikhathini sokuhlala kwenu ebufokazini,
					</seg>
					<seg id="b.1PE.1.18" type="verse">
						nazi ukuthi anihlengwanga ekuhambeni kwenu okuyize enakunikezwa ngawoyihlo ngezinto ezibhubhayo, isiliva negolide,
					</seg>
					<seg id="b.1PE.1.19" type="verse">
						kodwa ngegazi elinqabileyo likaKristu kungathi elewundlu elingenacala, elingenabala;
					</seg>
					<seg id="b.1PE.1.20" type="verse">
						owaziwa phakade, izwe lingakasekelwa, kepha wabonakaliswa ngezikhathi zokugcina ngenxa yenu
					</seg>
					<seg id="b.1PE.1.21" type="verse">
						enikholwa nguNkulunkulu ngaye, owamvusa kwabafileyo nowamnika inkazimulo, ukuze ukukholwa kwenu kube nethemba kuNkulunkulu.
					</seg>
					<seg id="b.1PE.1.22" type="verse">
						Senihlambululile imiphefumulo yenu ngokulalela iqiniso, nize nithande abazalwane ngokungazenzisi, thandanani ngokupheleleyo omunye nomunye ngenhliziyo,
					</seg>
					<seg id="b.1PE.1.23" type="verse">
						senizelwe kabusha kungengambewu ephelayo kodwa ngengapheliyo, ngezwi eliphilileyo nelimiyo likaNkulunkulu,
					</seg>
					<seg id="b.1PE.1.24" type="verse">
						ngokuba, “Yonke inyama injengotshani, nobukhosi bayo bonke bunjengembali yotshani; utshani buyabuna, nembali iyavuthuluka, kepha izwi leNkosi limi kuze kube phakade.”
					</seg>
					<seg id="b.1PE.1.25" type="verse">
						Yilo leli zwi levangeli elashunyayelwa kinina.
					</seg>
				</div>
				<div id="b.1PE.2" type="chapter">
					<seg id="b.1PE.2.1" type="verse">
						Ngakho lahlani ububi bonke, nobuqili bonke, nokuzenzisa, nomhawu, nokuhleba konke;
					</seg>
					<seg id="b.1PE.2.2" type="verse">
						njengezingane ezisand' ukuzalwa langazelelani ubisi olungokomoya olungenakonakala, ukuze nikhule ngalo kube ngukusindiswa,
					</seg>
					<seg id="b.1PE.2.3" type="verse">
						uma seninambithile nezwa ukuthi iNkosi imnene.
					</seg>
					<seg id="b.1PE.2.4" type="verse">
						Sondelani kuyo, iyitshe eliphilileyo, elinqatshwe ngabantu, kepha kuNkulunkulu likhethekile, liyigugu,
					</seg>
					<seg id="b.1PE.2.5" type="verse">
						nakhiwe njengamatshe aphilileyo, nibe yindlu yokomoya, ubupristi obungcwele, ninikele ngemihlatshelo yokomoya eyamukelekayo kuNkulunkulu ngaye uJesu Kristu.
					</seg>
					<seg id="b.1PE.2.6" type="verse">
						Ngokuba kukhona embhalweni ukuthi: “Bhekani, ngibeka eSiyoni itshe legumbi elikhethekile, liyigugu; okholwa yilo akasoze ajabhiswa.”
					</seg>
					<seg id="b.1PE.2.7" type="verse">
						Ngakho kini enikholwayo liyigugu; kepha kwabangakholwayo itshe abalinqabayo abakhi yilona elaba yinhloko yegumbi,
					</seg>
					<seg id="b.1PE.2.8" type="verse">
						netshe lokuqhuzula, nedwala lokukhubekisa; baqhuzuka bengalaleli izwi, okuyikhona bekumiselweyo;
					</seg>
					<seg id="b.1PE.2.9" type="verse">
						kepha nina niluhlanga olukhethiweyo, ubupristi obobukhosi, isizwe esingcwele, abantu abazuziweyo, ukuze nishumayele ubukhosi balowo owanibiza niphume ebumnyameni, ningene ekukhanyeni kwakhe okumangalisayo;
					</seg>
					<seg id="b.1PE.2.10" type="verse">
						ekade naningesiso isizwe, kepha manje niyisizwe sikaNkulunkulu, enaningahawukelwanga, kepha manje nihawukelwe.
					</seg>
					<seg id="b.1PE.2.11" type="verse">
						Bathandekayo, nginincenga njengabafokazi nezihambi ukuba nidede ezinkanukweni zenyama ezilwa nomphefumulo,
					</seg>
					<seg id="b.1PE.2.12" type="verse">
						nibe nenkambo enhle phakathi kwabezizwe, ukuze kuthi lapho benihleba ngokungathi ningabenzi bokubi, ngokubona imisebenzi yenu emihle badumise uNkulunkulu ngosuku lokuhanjelwa.
					</seg>
					<seg id="b.1PE.2.13" type="verse">
						Thobelani izimiso zonke zabantu ngenxa yeNkosi, nokuba kuyinkosi njengokuba ingomkhulu,
					</seg>
					<seg id="b.1PE.2.14" type="verse">
						nokuba kungababusi njengokuba bethunywa yiyo, ukuze bajezise abenza okubi, babonge abenza okuhle,
					</seg>
					<seg id="b.1PE.2.15" type="verse">
						ngokuba injalo intando kaNkulunkulu ukuba ngokwenza okuhle nithulise ukungazi kwabantu abayiziwula
					</seg>
					<seg id="b.1PE.2.16" type="verse">
						njengabakhululekileyo, kodwa kungabi njengabenza ukukhululeka kube yisigubuzelo sokubi kepha njengezinceku zikaNkulunkulu.
					</seg>
					<seg id="b.1PE.2.17" type="verse">
						Baziseni bonke, nithande abazalwane; mesabeni uNkulunkulu, niyazise inkosi.
					</seg>
					<seg id="b.1PE.2.18" type="verse">
						Nina zinceku, thobelani amakhosi ngokwesaba konke, kungabi ngamahle navileyo kuphela kodwa nayizixhwanguxhwangu.
					</seg>
					<seg id="b.1PE.2.19" type="verse">
						Ngokuba kuyabongeka lokho, uma umuntu ngenxa kanembeza ngakuNkulunkulu ethwala izinsizi, ehlushwa ngokungafanele.
					</seg>
					<seg id="b.1PE.2.20" type="verse">
						Ngokuba kuludumo luni, uma nibekezela nishaywa lapho nonile na? Kepha uma nibekezela lapho nenze okuhle nihlushwa, lokho kuyabongeka kuNkulunkulu.
					</seg>
					<seg id="b.1PE.2.21" type="verse">
						Ngokuba nabizelwa khona lokho, ngokuba uKristu wahlushwa ngenxa yenu, enishiyela isibonelo sokuba nilandele ezinyathelweni zakhe.
					</seg>
					<seg id="b.1PE.2.22" type="verse">
						“Ongenzanga isono, akufunyanwanga nankohliso emlonyeni wakhe,”
					</seg>
					<seg id="b.1PE.2.23" type="verse">
						owathi ethukwa, akaphindisanga athuke; ehlushwa akasongelanga kepha wakunikela kuye owahlulela ngokulunga;
					</seg>
					<seg id="b.1PE.2.24" type="verse">
						yena owathwala izono zethu emzimbeni wakhe emthini, ukuze kuthi sesifile ezonweni siphile ekulungeni, oyena imivimbo yakhe naphulukiswa ngayo;
					</seg>
					<seg id="b.1PE.2.25" type="verse">
						ngokuba beninjengezimvu ezidukileyo, kodwa manje seniphendukele kuMalusi noMbonisi wemiphefumulo yenu.
					</seg>
				</div>
				<div id="b.1PE.3" type="chapter">
					<seg id="b.1PE.3.1" type="verse">
						Kanjalo, bafazi, thobelani amadoda enu, ukuze kuthi, uma ekhona ongakholwa yizwi, azuzwe ngaphandle kwezwi ngenkambo yabafazi bawo,
					</seg>
					<seg id="b.1PE.3.2" type="verse">
						ebona inkambo yenu emhlophe esekwesabeni.
					</seg>
					<seg id="b.1PE.3.3" type="verse">
						Ukuhloba kwenu makungabi ngokungaphandle, okokwaluka izinwele, nokokufaka igolide, noma okokugqoka izingubo,
					</seg>
					<seg id="b.1PE.3.4" type="verse">
						kepha makube ngumuntu osithekileyo wenhliziyo ohloba ngokungabhubhiyo komoya omnene onokuthula, okuyigugu phambi kukaNkulunkulu.
					</seg>
					<seg id="b.1PE.3.5" type="verse">
						Ngokuba kade babezihlobisa kanjalo abesifazane abangcwele abamethembayo uNkulunkulu, bethobela amadoda abo,
					</seg>
					<seg id="b.1PE.3.6" type="verse">
						njengalokho uSara wamlalela u-Abrahama embiza ngokuthi inkosi, eningabantwana bakhe, uma nenza okuhle, ningesatshiswa nokukodwa okwesabisayo.
					</seg>
					<seg id="b.1PE.3.7" type="verse">
						Kanjalo, madoda, hlalani nabo ngokokwazi, njengalokhu owesifazane eyisitsha esibuthakathaka, nibanike udumo, lokhu beyizindlalifa zomusa wokuphila kanye nani, ukuze imikhuleko yenu ingathiywa.
					</seg>
					<seg id="b.1PE.3.8" type="verse">
						Okokugcina, manibe nhliziyonye nonke, nihawukelane, nithandane ngokwabazalwane, nibe nobubele nokuthobeka,
					</seg>
					<seg id="b.1PE.3.9" type="verse">
						ningaphindisi okubi ngokubi nokuthuka ngokuthuka, kepha kakhulu manibusise, ngokuba nabizelwa lokho ukuba nidle ifa lokubusiswa.
					</seg>
					<seg id="b.1PE.3.10" type="verse">
						“Ngokuba osuka ethanda ukuphila nokubona izinsuku ezinhle, makanqande ulimi lwakhe kokubi, nezindebe zakhe zingakhulumi inkohliso,
					</seg>
					<seg id="b.1PE.3.11" type="verse">
						adede ebubini, enze okuhle, afune ukuthula, akujonge,
					</seg>
					<seg id="b.1PE.3.12" type="verse">
						ngokuba amehlo eNkosi aphezu kwabalungileyo, izindlebe zayo zisekunxuseni kwabo, kepha ubuso beNkosi buphezu kwabenza okubi.”
					</seg>
					<seg id="b.1PE.3.13" type="verse">
						Pho, ubani onganilimaza, uma nishisekela okuhle na?
					</seg>
					<seg id="b.1PE.3.14" type="verse">
						Kepha noma nihlupheka ngenxa yokulunga, nibusisiwe. Ningesabi ukwesabisa kwabo, ningakhathazeki,
					</seg>
					<seg id="b.1PE.3.15" type="verse">
						kepha mngcweliseni uKristu abe yiNkosi ezinhliziyweni zenu, nihlale ningabalungele ukubaphendula bonke abanibuza isizathu sethemba elikini,
					</seg>
					<seg id="b.1PE.3.16" type="verse">
						kodwa kube ngobumnene nangokwesaba, nibe nonembeza omuhle, ukuze kuthi kulokho abanihleba ngakho bajabhiswe labo abathuka ukuhamba kwenu okuhle kuKristu.
					</seg>
					<seg id="b.1PE.3.17" type="verse">
						Ngokuba kuhle ukuhlupheka ngokwenza okuhle, uma kuyintando kaNkulunkulu, kunokwenza okubi.
					</seg>
					<seg id="b.1PE.3.18" type="verse">
						Ngokuba naye uKristu wahlupheka kwaba kanye ngezono, olungileyo ngenxa yabangalungile, ukuba asiyise kuNkulunkulu, ebulawa enyameni kepha ephiliswa emoyeni,
					</seg>
					<seg id="b.1PE.3.19" type="verse">
						ehamba ngawo ukushumayeza omoya abasekuboshweni
					</seg>
					<seg id="b.1PE.3.20" type="verse">
						abakade bengalaleli, lapho ukubekezela kukaNkulunkulu kubalindele ezinsukwini zikaNowa umkhumbi usakhiwa, abasindiswa ngawo abayingcosana, okungukuthi abayisishiyagalombili ngawo amanzi;
					</seg>
					<seg id="b.1PE.3.21" type="verse">
						enisindiswa ngawo manje nani ngokomfanekiso, okungukuthi ngombhapathizo, kungesikho ukususa insila yenyama kepha ukucela kuNkulunkulu unembeza omuhle, ngokuvuka kukaJesu Kristu
					</seg>
					<seg id="b.1PE.3.22" type="verse">
						okhona ngakwesokunene sikaNkulunkulu esenyukele ezulwini, sekubekwe phansi kwakhe izingelosi, negunya, namandla.
					</seg>
				</div>
				<div id="b.1PE.4" type="chapter">
					<seg id="b.1PE.4.1" type="verse">
						Njengokuba uKristu wahlupheka enyameni, hlomani nani ukuqonda okunjalo, ngokuba ohluphekile enyameni uyekile ukona,
					</seg>
					<seg id="b.1PE.4.2" type="verse">
						ukuze ngesikhathi esiseleyo nisesenyameni ningabe nisahlala ngezinkanuko zabantu kodwa ngentando kaNkulunkulu.
					</seg>
					<seg id="b.1PE.4.3" type="verse">
						Ngokuba isikhathi esidlulileyo sasanele ukwenza okuthandwa ngabezizwe ngokuhamba ngamanyala, nangezinkanuko, nangokudakwa, nangokuminza, nangokuxokozela, nangokukhonza izithombe okuyichilo.
					</seg>
					<seg id="b.1PE.4.4" type="verse">
						Bayamangala ngokungagijimeli kwenu kulowo msindo wokushinga kwabo, behlambalaza;
					</seg>
					<seg id="b.1PE.4.5" type="verse">
						bayakuziphendulela kulowo olungele ukwahlulela abahambayo nabafileyo.
					</seg>
					<seg id="b.1PE.4.6" type="verse">
						Ngokuba ngalokho ivangeli lashunyayelwa nakwabafileyo, ukuze bahlulelwe ngokwabantu enyameni kepha baphile ngokukaNkulunkulu emoyeni.
					</seg>
					<seg id="b.1PE.4.7" type="verse">
						Kepha ukuphela kwezinto zonke sekusondele. Ngakho zikhuzeni, nizithibe, ukuze nikhuleke;
					</seg>
					<seg id="b.1PE.4.8" type="verse">
						kunakho konke yibani nokuthandana okunganqamukiyo, ngokuba uthando lusibekela inqwaba yezono;
					</seg>
					<seg id="b.1PE.4.9" type="verse">
						anongenisana ngenjabulo, ningakhononi,
					</seg>
					<seg id="b.1PE.4.10" type="verse">
						nikhonzane, kube yilowo nalowo ngesipho asiphiweyo njengabaphathi abahle bomusa omninginingi kaNkulunkulu;
					</seg>
					<seg id="b.1PE.4.11" type="verse">
						uma umuntu ekhuluma, makakhulume njengokwamazwi kaNkulunkulu; uma umuntu ekhonza, makakhonze ngamandla awanikwa nguNkulunkulu, ukuze uNkulunkulu adunyiswe kukho konke ngoJesu Kristu okukuye inkazimulo namandla kuze kube phakade naphakade. Amen.
					</seg>
					<seg id="b.1PE.4.12" type="verse">
						Bathandekayo, ningamangali ngomlilo ophakathi kwenu enifikelwa yiwo ukuba nilingwe ngokungathi nehlelwe yinto engaziwayo,
					</seg>
					<seg id="b.1PE.4.13" type="verse">
						kodwa njengalokhu ningabahlanganyeli bezinhlupheko zikaKristu, thokozani, ukuze kuthi nasekwambulweni kwenkazimulo yakhe nithokoze, nethabe nokwethaba.
					</seg>
					<seg id="b.1PE.4.14" type="verse">
						Uma nithukwa ngenxa yegama likaKristu, nibusisiwe, ngokuba uMoya wenkazimulo nokaNkulunkulu uhlezi phezu kwenu.
					</seg>
					<seg id="b.1PE.4.15" type="verse">
						Ngokuba makungabikho kini ohlupheka ngokuba engumbulali, noma eyisela, noma engowenza okubi, noma engozigaxa ezindabeni zabanye;
					</seg>
					<seg id="b.1PE.4.16" type="verse">
						kepha uma ehlupheka ngokuba engumKristu, makangabi namahloni, kepha makadumise uNkulunkulu ngenxa yalelo gama.
					</seg>
					<seg id="b.1PE.4.17" type="verse">
						Ngokuba sekuyisikhathi sokuba ukwahlulela kuqale endlini kaNkulunkulu; kepha uma kuthathela kithina, kuyakuba yini ukuphela kwabangalaleli ivangeli likaNkulunkulu na?
					</seg>
					<seg id="b.1PE.4.18" type="verse">
						Uma olungileyo esindiswa kalukhuni, uyakubonakalaphi ongamesabi uNkulunkulu noyisoni na?
					</seg>
					<seg id="b.1PE.4.19" type="verse">
						Ngakho abahluphekayo ngokwentando kaNkulunkulu mababeke imiphefumulo yabo kuMdali othembekayo ngokwenza okuhle.
					</seg>
				</div>
				<div id="b.1PE.5" type="chapter">
					<seg id="b.1PE.5.1" type="verse">
						Ngakho ngiyawancenga amalunga aphakathi kwenu mina engiyilunga kanye nawo, nofakazi wezinhlupheko zikaKristu, nomhlanganyeli wenkazimulo ezakwambulwa, ngithi:
					</seg>
					<seg id="b.1PE.5.2" type="verse">
						Yalusani umhlambi kaNkulunkulu ophakathi kwenu, kungabi ngokucindezelwa kodwa ngokwentando kaNkulunkulu, kungabi ngenxa yenzuzo eyihlazo kodwa ngenhliziyo evumayo,
					</seg>
					<seg id="b.1PE.5.3" type="verse">
						kungabi njengabazenza amakhosi phezu kwamabandla enabelwa wona, kodwa nibe yizibonelo zomhlambi;
					</seg>
					<seg id="b.1PE.5.4" type="verse">
						kuyakuthi, nxa esebonakaliswa uMalusi omkhulu, niyakuzuza umqhele wenkazimulo ongabuniyo.
					</seg>
					<seg id="b.1PE.5.5" type="verse">
						Ngokunjalo, nina basha, thobelani amalunga; kepha nonke yembathani ukuthobeka, nithobelane, ngokuba uNkulunkulu umelana nabazidlayo, kepha abathobekileyo ubapha umusa.
					</seg>
					<seg id="b.1PE.5.6" type="verse">
						Ngalokho zithobeni phansi kwesandla sikaNkulunkulu esinamandla, ukuze aniphakamise ngesikhathi esifaneleyo,
					</seg>
					<seg id="b.1PE.5.7" type="verse">
						niphonse izinkathazo zenu zonke phezu kwakhe, ngokuba uyanikhathalela.
					</seg>
					<seg id="b.1PE.5.8" type="verse">
						Qondani, nilinde. Isitha senu, uSathane, siyahamba njengebhubesi elibhodlayo sifuna esingamgwinya;
					</seg>
					<seg id="b.1PE.5.9" type="verse">
						melanani naye niqinile ekukholweni, nazi ukuthi zona lezo zinhlupheko zehlela abazalwane benu abasezweni.
					</seg>
					<seg id="b.1PE.5.10" type="verse">
						Kepha uNkulunkulu womusa wonke owanibizela enkazimulweni yakhe yaphakade ngoKristu, senihluphekile isikhashana, yena uqobo uyakuniphelelisa, aniqinise, aninike amandla, anisekele.
					</seg>
					<seg id="b.1PE.5.11" type="verse">
						Makube kuye amandla kuze kube phakade naphakade. Amen.
					</seg>
					<seg id="b.1PE.5.12" type="verse">
						NgoSilvanu umfowethu othembekayo ngokubona kwami nginilobele ngokufushane, ngincenga, ngifakaza ukuthi lo yiwo umusa oqinisekileyo kaNkulunkulu; yimani kuwo.
					</seg>
					<seg id="b.1PE.5.13" type="verse">
						Liyakhonza kini ibandla elikhethiweyo, kanye nani eliseBabiloni, noMarku indodana yami.
					</seg>
					<seg id="b.1PE.5.14" type="verse">
						Bingelelanani ngokwanga kothando. Ukuthula makube kini nonke enikuKristu.
					</seg>
				</div>
			</div>
			<div id="b.2PE" type="book">
				<div id="b.2PE.1" type="chapter">
					<seg id="b.2PE.1.1" type="verse">
						USimeyoni Petru, inceku nomphostoli kaJesu Kristu, kubo abazuzile ukukholwa okuyigugu ngokufana nokwethu ngokulunga kukaNkulunkulu wethu noMsindisi uJesu Kristu:
					</seg>
					<seg id="b.2PE.1.2" type="verse">
						Makwandiswe kini umusa nokuthula ngokumazi uNkulunkulu noJesu iNkosi yethu.
					</seg>
					<seg id="b.2PE.1.3" type="verse">
						Njengokuba amandla akhe obuNkulunkulu esinikile konke okuqondene nokuphila nokumesaba uNkulunkulu ngokumazi yena owasibiza ngenkazimulo nobuhle bakhe,
					</seg>
					<seg id="b.2PE.1.4" type="verse">
						esiphiwe ngakho izithembiso eziyigugu nezikhulukazi, ukuze ngazo nibe ngabahlanganyeli nesimo sobuNkulunkulu, nibalekele ukubhubha okusezweni ngezinkanuko,
					</seg>
					<seg id="b.2PE.1.5" type="verse">
						ngalokho nengezela inkuthalo yonke nelekele ubuhle ekukholweni, nasebuhleni ukwazi,
					</seg>
					<seg id="b.2PE.1.6" type="verse">
						nasekwazini ukuzithiba, nasekuzithibeni ukukhuthazela, nasekukhuthazeleni ukumesaba uNkulunkulu,
					</seg>
					<seg id="b.2PE.1.7" type="verse">
						nasekumesabeni uNkulunkulu ukuthanda abazalwane, nasekuthandeni abazalwane uthando.
					</seg>
					<seg id="b.2PE.1.8" type="verse">
						Ngokuba uma lezo zinto zikhona kini zivama, ziyanenza ningabi ngabavilaphayo nabangenazithelo ekwazini iNkosi yethu uJesu Kristu,
					</seg>
					<seg id="b.2PE.1.9" type="verse">
						ngokuba okungekho kuye lezo zinto uyimpumputhe, ebona kalufifi, ekhohliwe ukuhlanjululwa ezonweni zakhe zokuqala.
					</seg>
					<seg id="b.2PE.1.10" type="verse">
						Ngakho-ke, bazalwane, khuthalelani kakhulu ukwenza kuqiniseke ukubizwa nokukhethwa kwenu; ngokuba uma nenza lokho, anisoze nakhubeka.
					</seg>
					<seg id="b.2PE.1.11" type="verse">
						Ngokuba ngokwenze njalo niyakuphiwa ngokwengcebo ukungena embusweni waphakade weNkosi yethu noMsindisi uJesu Kristu.
					</seg>
					<seg id="b.2PE.1.12" type="verse">
						Ngakho-ke ngiyakuba yilokhu nginikhumbuza njalo ngalezo zinto, nakuba nizazi, nime niqinile eqinisweni elikhona.
					</seg>
					<seg id="b.2PE.1.13" type="verse">
						Ngithi kufanele, nxa ngisekhona kuleli dokodo, nginivuse ngokunikhumbuza,
					</seg>
					<seg id="b.2PE.1.14" type="verse">
						ngazi ukuthi kuseduze ukususwa kwedokodo lami, njengalokho neNkosi yethu uJesu Kristu yangitshengisa;
					</seg>
					<seg id="b.2PE.1.15" type="verse">
						kepha ngizakukhuthalela ukuba ngezikhathi zonke emva kokumuka kwami nisale nizikhumbule lezo zinto.
					</seg>
					<seg id="b.2PE.1.16" type="verse">
						Ngokuba sasingalandeli izinganekwane zobuqili, lapho sanazisa amandla nokufika kweNkosi yethu uJesu Kristu, kodwa sasingababonayo amandla obukhosi bakhe.
					</seg>
					<seg id="b.2PE.1.17" type="verse">
						Ngokuba wamukela kuNkulunkulu uYise udumo nenkazimulo, lapho kwafika kuye izwi elinje, livela enkazimulweni yobukhosi, lithi: “Lo uyiNdodana yami ethandekayo engithokozile ngayo” —
					</seg>
					<seg id="b.2PE.1.18" type="verse">
						lelo zwi salizwa thina livela ezulwini, sikanye naye entabeni engcwele.
					</seg>
					<seg id="b.2PE.1.19" type="verse">
						Sesinalo izwi lesiprofetho eliqinisekile kakhulu, enenza kahle ukuliqaphela kungathi liyisibani esikhanyayo endaweni emnyama kuze kuse, ikhwezi liphumele ezinhliziyweni zenu,
					</seg>
					<seg id="b.2PE.1.20" type="verse">
						nazi lokhu kuqala ukuthi kasikho isiprofetho sombhalo esingachasiselwa ngumuntu ngokwakhe;
					</seg>
					<seg id="b.2PE.1.21" type="verse">
						ngokuba akuzange kuvezwe isiprofetho ngentando yomuntu, kepha abantu beqhutshwa nguMoya oNgcwele bakhuluma okukaNkulunkulu.
					</seg>
				</div>
				<div id="b.2PE.2" type="chapter">
					<seg id="b.2PE.2.1" type="verse">
						Kepha kwavela nabaprofethi bamanga phakathi kwesizwe, njengokuba nakinina kuzakuba khona abafundisi bamanga abazakungenisa ngasese izifundiso zamanga ezibhubhisayo, bephika noMbusi owabathengayo, bezilethela ukubhujiswa okusheshayo;
					</seg>
					<seg id="b.2PE.2.2" type="verse">
						nabaningi bayakulandela amanyala abo; ngenxa yabo indlela yeqiniso iyakuhlanjalazwa;
					</seg>
					<seg id="b.2PE.2.3" type="verse">
						nangokufisa bayakuthengiselana ngani ngamazwi obuqili, abakulahlwa kwabo kwamandulo akulibali nokubhujiswa kwabo akozeli.
					</seg>
					<seg id="b.2PE.2.4" type="verse">
						Ngokuba uma uNkulunkulu engayekanga izingelosi ezonileyo, kodwa wazinikela ukuba ziphonswe esihogweni, emigodini yobumnyama, ukuba zigcinelwe ukwahlulelwa,
					</seg>
					<seg id="b.2PE.2.5" type="verse">
						nezwe lamandulo engaliyekanga, kodwa wamlondoloza uNowa, umshumayeli wokulunga, engowesishiyagalombili, mhla eletha uzamcolo ezweni elingamesabi uNkulunkulu;
					</seg>
					<seg id="b.2PE.2.6" type="verse">
						nemizi yaseSodoma neGomora wayahlulela wayichitha ngokuyiphendula umlotha, eyenza ibe yisiboniso kubo abangayikumesaba uNkulunkulu;
					</seg>
					<seg id="b.2PE.2.7" type="verse">
						noLoti olungileyo, ehlushwa ngukuhamba ngamanyala kwabangenamthetho, wamhlangulisa —
					</seg>
					<seg id="b.2PE.2.8" type="verse">
						ngokuba ngokubona nangokuzwa lona olungileyo, ehlala phakathi kwabo, wezwisa ubuhlungu umphefumulo wakhe olungileyo imihla ngemihla ngenxa yezenzo ezingenamthetho —
					</seg>
					<seg id="b.2PE.2.9" type="verse">
						iNkosi iyakwazi ukuhlangulisa ekulingweni abamesabayo uNkulunkulu, kepha abangalungile iyabagcinela usuku lokwahlulelwa, bajeziswe,
					</seg>
					<seg id="b.2PE.2.10" type="verse">
						ikakhulu labo abahamba ngokwenyama enkanukweni yokuzingcolisa, bedelela ubukhosi; bengamaphikankani nabaziqhenyayo abesabi nokuhlambalaza abenkazimulo,
					</seg>
					<seg id="b.2PE.2.11" type="verse">
						kanti izingelosi, nokuba zizinkulu ngobuqhwaga namandla, azibamangaleli ngenhlamba phambi kweNkosi.
					</seg>
					<seg id="b.2PE.2.12" type="verse">
						Kepha laba behlambalaza, benjengezidalwa ezingenangqondo, ngemvelo zizalelwe ukubanjwa nokubhujiswa, nabo bazakubhujiswa ekubhujisweni kwazo, behlambalaza abangakwaziyo,
					</seg>
					<seg id="b.2PE.2.13" type="verse">
						bamukele umvuzo wokungalungi. Labo bathi ukutamasa emini kungukujabula; bayizisihla nezinsolo, bezitika ekukhohliseni kwabo bedla nani;
					</seg>
					<seg id="b.2PE.2.14" type="verse">
						benamehlo agcwele ukuphinga nangayeki izono, bayenga imiphefumulo engaqinile, benenhliziyo ejwayele ukufisa, abantwana bokuqalekiswa,
					</seg>
					<seg id="b.2PE.2.15" type="verse">
						beshiya indlela eqondileyo beduka, belandela indlela kaBalami kaBeyori owathanda umvuzo wokungalungi,
					</seg>
					<seg id="b.2PE.2.16" type="verse">
						kepha waba nokusolwa ngenxa yokweqa kwakhe umthetho: imbongolo eyisimungulu yakhuluma ngezwi lomuntu, yanqabela ukuhlanya komprofethi.
					</seg>
					<seg id="b.2PE.2.17" type="verse">
						Labo bayimithombo engenamanzi nezinkungu eziqhutshwa yisiphepho, abagcinelwe ubumnyama bobumnyama.
					</seg>
					<seg id="b.2PE.2.18" type="verse">
						Ngokuba bekhuluma udwadwa, amazwi ayize, babayenga ngezinkanuko zenyama nangamanyala labo abasaphephayo abahamba ngokuduka;
					</seg>
					<seg id="b.2PE.2.19" type="verse">
						bebathembisa inkululeko, kanti bona uqobo lwabo bayizigqila zokubhubha; ngokuba lokho umuntu ahlulwa yikho uyisigqila sakho.
					</seg>
					<seg id="b.2PE.2.20" type="verse">
						Ngokuba uma bebuye bahilelwe, bahlulwe yikho, sebebalekele ukungcola kwezwe ngokuyazi iNkosi noMsindisi uJesu Kristu, khona ukugcina kwabo kubi kunokuqala.
					</seg>
					<seg id="b.2PE.2.21" type="verse">
						Ngokuba ngabe kwaba ngcono kubo ukuba babengayazanga indlela yokulunga kunokuba kuthi sebayazile bafulathele umyalo ongcwele ababewunikeziwe.
					</seg>
					<seg id="b.2PE.2.22" type="verse">
						Kubehlele njengokwesaga esiqinisileyo esithi: “Inja yabuyela ebuhlanzweni bayo,” nokuthi: “Ingulube igezwe qede yaphindela ukuzibhixa odakeni.”
					</seg>
				</div>
				<div id="b.2PE.3" type="chapter">
					<seg id="b.2PE.3.1" type="verse">
						Le ncwadi, bathandekayo, isingeyesibili enginilobele yona, engivusa ngazo ingqondo yenu emhlophe ngokunikhumbuza,
					</seg>
					<seg id="b.2PE.3.2" type="verse">
						ukuze nikhumbule amazwi ashunyayelwa phambili yibo abaprofethi abangcwele nomyalo weNkosi noMsindisi owashunyayelwa ngabaphostoli benu,
					</seg>
					<seg id="b.2PE.3.3" type="verse">
						nazi kuqala lokhu ukuthi ngezinsuku zokugcina kuyakufika abahleki abahleka usulu, behamba ngezinkanuko zabo,
					</seg>
					<seg id="b.2PE.3.4" type="verse">
						bethi: “Siphi isithembiso sokufika kwakhe na? Ngokuba kuselokhu obaba balala, konke kumi kunjalo njengakwasekuqaleni kokudalwa.”
					</seg>
					<seg id="b.2PE.3.5" type="verse">
						Ngokuba bathanda ukukhohlwa lokhu ukuthi kwaphakade izulu lalikhona kanye nomhlaba owavela emanzini nangawo amanzi, umi ngezwi likaNkulunkulu,
					</seg>
					<seg id="b.2PE.3.6" type="verse">
						okwathi ngawo izwe elalikhona labhubha ngokukhukhula kwamanzi;
					</seg>
					<seg id="b.2PE.3.7" type="verse">
						kepha izulu nomhlaba okukhona manje kubekelelwe umlilo ngalo lona leli zwi, kulindele usuku lokwahlulela nolokubhubha kwabantu abangamesabi uNkulunkulu.
					</seg>
					<seg id="b.2PE.3.8" type="verse">
						Kodwa, bathandekayo, maningakhohlwa lento inye yokuthi kuyo iNkosi usuku lunye lunjengeminyaka eyinkulungwane nokuthi iminyaka eyinkulungwane injengosuku lunye.
					</seg>
					<seg id="b.2PE.3.9" type="verse">
						INkosi ayilibali ngesithembiso sayo, njengalokhu abanye bathi kungukulibala, kepha iyanibekezelela, ingathandi ukuba kubhubhe namunye, kodwa ukuba bonke beze ekuphendukeni.
					</seg>
					<seg id="b.2PE.3.10" type="verse">
						Kepha usuku lweNkosi luyakufika njengesela mhla amazulu eyakudlula ngokuhlokoma; kuyakusha konke, kubhidlike; nomhlaba nemisebenzi yawo kuyakusha.
					</seg>
					<seg id="b.2PE.3.11" type="verse">
						Njengokuba konke kuyakubhidlika kanjalo, kumelwe ukuba nibe ngabantu abanjani ekuhambeni okungcwele nase kumesabeni uNkulunkulu,
					</seg>
					<seg id="b.2PE.3.12" type="verse">
						nibheka nilangazelela ukufika kosuku lukaNkulunkulu ayakubhidlika ngalo amazulu, ashe, konke kushe, kuncibilike, na?
					</seg>
					<seg id="b.2PE.3.13" type="verse">
						Kepha siyalindela ngesithembiso sakhe amazulu amasha nomhlaba omusha okukhona kuwo ukulunga.
					</seg>
					<seg id="b.2PE.3.14" type="verse">
						Ngakho, bathandekayo, lokhu nibheka lezo zinto, khuthalelani ukuba nifunyanwe ninokuthula, ningenabala, ningenacala kuye,
					</seg>
					<seg id="b.2PE.3.15" type="verse">
						nithi ukubekezela kweNkosi yethu kungukusindiswa, njengalokho nomzalwane wethu othandekayo uPawulu wanilobela njengokuhlakanipha ayekuphiweyo,
					</seg>
					<seg id="b.2PE.3.16" type="verse">
						njengalokhu nasezincwadini zonke ekhuluma kuzo ngalezo zinto, okukhona kuzo okunye okulukhuni ukuzwisiswa, okuthi abangafundile nabangaqinile bakuhlanekezela, njengalokhu benze njalo nangezinye izincwadi, kube ngukubhujiswa kwabo.
					</seg>
					<seg id="b.2PE.3.17" type="verse">
						Ngakho, bathandekayo, njengokuba nazi lokhu ngaphambili, xwayani, ukuze ningadukiswa ngokukhohlisa kwabangenamthetho, niwe ekuqineni kwenu,
					</seg>
					<seg id="b.2PE.3.18" type="verse">
						kepha khulani emseni nasekwazini iNkosi noMsindisi wethu uJesu Kristu. Inkazimulo mayibe kuye namanje nakuze kube lusuku lwaphakade.
					</seg>
				</div>
			</div>
			<div id="b.1JO" type="book">
				<div id="b.1JO.1" type="chapter">
					<seg id="b.1JO.1.1" type="verse">
						Lokho okwakukhona kwasekuqaleni, esakuzwa, sakubona ngamehlo ethu, sakubheka, nezandla zethu zakuphatha, okwezwi lokuphila —
					</seg>
					<seg id="b.1JO.1.2" type="verse">
						lokho kuphila kwabonakaliswa, sakubona, siyaqinisa sinishumayeza lokho kuphila okuphakade okwakukhona kuYise, kwabonakaliswa kithina —
					</seg>
					<seg id="b.1JO.1.3" type="verse">
						lokho esikubonileyo, sakuzwa, sinishumayeza khona nani, ukuze nani nibe nenhlanganyelo nathi. Kepha thina sinenhlanganyelo noYise naneNdodana yakhe uJesu Kristu.
					</seg>
					<seg id="b.1JO.1.4" type="verse">
						Sesiyanilobela lokhu, ukuze intokozo yenu iphelele.
					</seg>
					<seg id="b.1JO.1.5" type="verse">
						Nanti izwi esalizwa kuye, sinishumayeza lona lokuthi uNkulunkulu ungukukhanya, ubumnyama abukho kuye nakanye.
					</seg>
					<seg id="b.1JO.1.6" type="verse">
						Uma sithi sinenhlanganyelo naye sibe sisahamba ebumnyameni, sinamanga, asenzi iqiniso;
					</seg>
					<seg id="b.1JO.1.7" type="verse">
						kepha uma sihamba ekukhanyeni, njengalokhu yena uqobo esekukhanyeni, khona sinenhlanganyelo omunye nomunye, negazi likaJesu iNdodana yakhe liyasihlambulula ezonweni zonke.
					</seg>
					<seg id="b.1JO.1.8" type="verse">
						Uma sithi asinasono, siyazikhohlisa, neqiniso alikho kithi.
					</seg>
					<seg id="b.1JO.1.9" type="verse">
						Uma sizivuma izono zethu, uthembekile, ulungile ukuba asithethelele izono, asihlambulule kukho konke ukungalungi.
					</seg>
					<seg id="b.1JO.1.10" type="verse">
						Uma sithi asonanga, simenza umqambimanga, nezwi lakhe alikho kithi.
					</seg>
				</div>
				<div id="b.1JO.2" type="chapter">
					<seg id="b.1JO.2.1" type="verse">
						Bantwana bami, nginilobela lokhu ukuba ningoni. Kepha uma umuntu ona, sinoMmeli kuYise, uJesu Kristu olungileyo;
					</seg>
					<seg id="b.1JO.2.2" type="verse">
						yena uyinhlawulo ngezono zethu, kungengezethu zodwa kodwa nangezezwe lonke.
					</seg>
					<seg id="b.1JO.2.3" type="verse">
						Ngalokho siyazi ukuthi siyamazi yena, uma sigcina imiyalo yakhe.
					</seg>
					<seg id="b.1JO.2.4" type="verse">
						Lowo othi: “Ngiyamazi,” engagcini imiyalo yakhe, ungumqambimanga, iqiniso alikho kuye;
					</seg>
					<seg id="b.1JO.2.5" type="verse">
						kepha ogcina izwi lakhe, uthando lukaNkulunkulu luphelelisiwe kuye impela. Ngalokho siyazi ukuthi sikuye;
					</seg>
					<seg id="b.1JO.2.6" type="verse">
						lowo othi uhlala kuye, yena umelwe ukuhamba njengalokho ahamba yena.
					</seg>
					<seg id="b.1JO.2.7" type="verse">
						Bathandekayo, anginilobeli umyalo omusha, kodwa umyalo omdala enaninawo kwasekuqaleni; umyalo omdala uyizwi enalizwayo.
					</seg>
					<seg id="b.1JO.2.8" type="verse">
						Futhi nginilobela umyalo omusha owona uyiqiniso kuye nakini, ngokuba ubumnyama buyadlula nokukhanya kweqiniso sekuyakhanya.
					</seg>
					<seg id="b.1JO.2.9" type="verse">
						Lowo othi usekukhanyeni, abe ezonda umzalwane wakhe, usesebumnyameni kuze kube kalokhu.
					</seg>
					<seg id="b.1JO.2.10" type="verse">
						Othanda umzalwane wakhe uhlala ekukhanyeni, akukho sikhubekiso kuye;
					</seg>
					<seg id="b.1JO.2.11" type="verse">
						kepha ozonda umzalwane wakhe usebumnyameni, uhamba ebumnyameni, akazi lapho eya khona, ngokuba ubumnyama buwaphuphuthekisile amehlo akhe.
					</seg>
					<seg id="b.1JO.2.12" type="verse">
						Ngilobela nina bantwanyana, ngokuba nithethelelwe izono ngenxa yegama lakhe.
					</seg>
					<seg id="b.1JO.2.13" type="verse">
						Ngilobela nina boyise, ngokuba niyamazi yena okhona kwasekuqaleni. Ngilobela nina zinsizwa, ngokuba nimnqobile omubi.
					</seg>
					<seg id="b.1JO.2.14" type="verse">
						Nginilobele, bantwanyana, ngokuba niyamazi uYise. Nginilobele, boyise, ngokuba niyamazi yena okhona kwasekuqaleni. Nginilobele, zinsizwa, ngokuba ninamandla, izwi likaNkulunkulu lihlala kini, nimnqobile omubi.
					</seg>
					<seg id="b.1JO.2.15" type="verse">
						Ningathandi izwe nezinto ezisezweni. Uma umuntu ethanda izwe, uthando lukaYise alukho kuye,
					</seg>
					<seg id="b.1JO.2.16" type="verse">
						ngokuba konke okusezweni, inkanuko yenyama, nenkanuko yamehlo, nokuzigabisa ngalokhu kuphila, akuveli kuYise, kodwa kuvela ezweni.
					</seg>
					<seg id="b.1JO.2.17" type="verse">
						Izwe liyadlula kanye nenkanuko yalo; kepha owenza intando kaNkulunkulu uhlala kuze kube phakade.
					</seg>
					<seg id="b.1JO.2.18" type="verse">
						Bantwanyana, sekuyisikhathi sokugcina, njengalokho nezwa ukuthi umphikukristu uyeza, nakalokhu sekukhona abaphikukristu abaningi; ngalokho siyazi ukuthi sekuyisikhathi sokugcina.
					</seg>
					<seg id="b.1JO.2.19" type="verse">
						Baphuma kithi, kodwa babengesibo abakithi; ngokuba uma bebengabakithi, babeyakuhlala nathi; kodwa baphuma, ukuze babonakaliswe ukuthi bonke abasibo abakithi.
					</seg>
					<seg id="b.1JO.2.20" type="verse">
						Nina ninokugcotshwa okuvela koNgcwele, niyazi nonke.
					</seg>
					<seg id="b.1JO.2.21" type="verse">
						Anginilobelanga ngokuba ningalazi iqiniso, kodwa ngokuba niyalazi nangokuba akukho manga avela eqinisweni.
					</seg>
					<seg id="b.1JO.2.22" type="verse">
						Ngubani ongumqambimanga, uma kungesiye ophika ukuthi uJesu unguKristu na? Nguye ongumphikukristu ophika uYise neNdodana.
					</seg>
					<seg id="b.1JO.2.23" type="verse">
						Yilowo nalowo ophika iNdodana akanaye uYise; ovuma iNdodana unaye noYise.
					</seg>
					<seg id="b.1JO.2.24" type="verse">
						Lokho enakuzwayo kwasekuqaleni, makuhlale kinina. Uma kuhlala kini enakuzwayo kwasekuqaleni, nani niyakuhlala kuyo iNdodana nakuye uYise.
					</seg>
					<seg id="b.1JO.2.25" type="verse">
						Yilesi isithembiso yena asethembisa sona: ukuphila okuphakade.
					</seg>
					<seg id="b.1JO.2.26" type="verse">
						Nganilobela lokho ngabo abanidukisayo.
					</seg>
					<seg id="b.1JO.2.27" type="verse">
						Nina-ke, ukugcoba enakwamukela kuye kuhlala kini, anidingi ukuba nobani anifundise; kodwa lokhu ukugcoba kwakhe okunifundisa khona ngakho konke kuyiqiniso, akusiwo amanga, nanjengokuba kunifundisile, hlalani kuye.
					</seg>
					<seg id="b.1JO.2.28" type="verse">
						Nakalokhu, bantwanyana, hlalani kuye, ukuze, nxa ebonakala, sibe nesibindi, singabi namahloni sinyibe kuye ekubonakaleni kwakhe.
					</seg>
					<seg id="b.1JO.2.29" type="verse">
						Uma nazi ukuthi ulungile, yazini ukuthi yilowo nalowo owenza ukulunga uzelwe nguye.
					</seg>
				</div>
				<div id="b.1JO.3" type="chapter">
					<seg id="b.1JO.3.1" type="verse">
						Bhekani uthando olungaka asinike lona uBaba lokuba sithiwe singabantwana bakaNkulunkulu; futhi siyibo. Ngalokho izwe alisazi, ngokuba alimazanga yena.
					</seg>
					<seg id="b.1JO.3.2" type="verse">
						Bathandekayo, manje singabantwana bakaNkulunkulu, kepha akukabonakali esiyakuba yikho. Siyazi ukuthi, nxa ebonakaliswa, siyakuba njengaye, ngokuba siyakumbona njengokuba enjalo.
					</seg>
					<seg id="b.1JO.3.3" type="verse">
						Bonke abanalo lelo themba kuye bayazihlambulula, njengokuba yena ehlambulukile.
					</seg>
					<seg id="b.1JO.3.4" type="verse">
						Bonke abenza isono bayeqa nomthetho, ngokuba isono singukweqa umthetho.
					</seg>
					<seg id="b.1JO.3.5" type="verse">
						Senazi ukuthi yena wabonakaliswa, ukuze asuse izono; akukho sono kuye.
					</seg>
					<seg id="b.1JO.3.6" type="verse">
						Lowo ohlala kuye akoni; lowo owonayo akambonanga, futhi akamazi.
					</seg>
					<seg id="b.1JO.3.7" type="verse">
						Bantwanyana, maningadukiswa muntu; owenza ukulunga ulungile, njengokuba yena elungile;
					</seg>
					<seg id="b.1JO.3.8" type="verse">
						owenza isono ungokaSathane, ngokuba uSathane uyona kwasekuqaleni. INdodana kaNkulunkulu yabonakaliswa ngalokhu, ukuze ichithe imisebenzi kaSathane.
					</seg>
					<seg id="b.1JO.3.9" type="verse">
						Lowo ozelwe nguNkulunkulu akenzi isono, ngokuba imbewu yakhe ihlala kuye; futhi akanakona, ngokuba uzelwe nguNkulunkulu.
					</seg>
					<seg id="b.1JO.3.10" type="verse">
						Ngalokho kubonakala abantwana bakaNkulunkulu nabantwana bakaSathane; lowo ongenzi ukulunga akasiye okaNkulunkulu, naye ongamthandi umzalwane wakhe.
					</seg>
					<seg id="b.1JO.3.11" type="verse">
						Nanti izwi enalizwayo kwasekuqaleni lokuba sithandane,
					</seg>
					<seg id="b.1JO.3.12" type="verse">
						kungabi njengoKayini owaba ngowomubi, wabulala umfowabo; wambulalelani na? Ngokuba imisebenzi yakhe yayimibi, kepha eyomfowabo yayilungile.
					</seg>
					<seg id="b.1JO.3.13" type="verse">
						Ningamangali, bazalwane, uma izwe linizonda.
					</seg>
					<seg id="b.1JO.3.14" type="verse">
						Siyazi ukuthi sidlulile ekufeni, sangena ekuphileni, ngokuba sithanda abazalwane; ongathandiyo uhlezi ekufeni.
					</seg>
					<seg id="b.1JO.3.15" type="verse">
						Lowo ozonda umzalwane wakhe ungumbulali; niyazi ukuthi akukho mbulali onokuphila okuphakade okuhlezi kuye.
					</seg>
					<seg id="b.1JO.3.16" type="verse">
						Uthando silwazi ngalokho ukuthi yena wabeka ukuphila kwakhe ngenxa yethu; nathi sifanele ukubeka ukuphila ngenxa yabazalwane.
					</seg>
					<seg id="b.1JO.3.17" type="verse">
						Kepha yena onemfuyo yezwe, ebona umzalwane wakhe eswele, amvalele isihawu sakhe, uthando lukaNkulunkulu lungahlala kanjani kuye na?
					</seg>
					<seg id="b.1JO.3.18" type="verse">
						Bantwanyana, masingathandi ngezwi nangolimi, kodwa ngezenzo nangeqiniso.
					</seg>
					<seg id="b.1JO.3.19" type="verse">
						Ngalokho siyazi ukuthi singabeqiniso; sizakuyithulisa inhliziyo yethu phambi kwakhe
					</seg>
					<seg id="b.1JO.3.20" type="verse">
						ngokuthi uma inhliziyo yethu isilahla, uNkulunkulu mkhulu kunenhliziyo yethu, futhi uyazi konke.
					</seg>
					<seg id="b.1JO.3.21" type="verse">
						Bathandekayo, uma inhliziyo ingasilahli, sinesibindi kuNkulunkulu,
					</seg>
					<seg id="b.1JO.3.22" type="verse">
						nesikucelayo siyakukwamukeliswa nguye, ngokuba sigcina imiyalo yakhe, senza okuthandekayo ebusweni bakhe.
					</seg>
					<seg id="b.1JO.3.23" type="verse">
						Yilo umyalo wakhe ukuba sikholwe egameni leNdodana yakhe uJesu Kristu, sithandane, njengokuba asinika umyalo.
					</seg>
					<seg id="b.1JO.3.24" type="verse">
						Ogcina imiyalo yakhe uhlala kuye, naye uqobo uhlala kuye; siyazi ngalokho ukuthi uhlala kithi ngaye uMoya asinike yena.
					</seg>
				</div>
				<div id="b.1JO.4" type="chapter">
					<seg id="b.1JO.4.1" type="verse">
						Bathandekayo, maningakholwa yibo bonke omoya, kepha hlolani omoya ukuthi bangabakaNkulunkulu yini; ngokuba baningi abaprofethi bamanga abaphumele ezweni.
					</seg>
					<seg id="b.1JO.4.2" type="verse">
						Yazini uMoya kaNkulunkulu ngalokhu: bonke omoya abavuma ukuthi uJesu Kristu ufikile enyameni bangabakaNkulunkulu;
					</seg>
					<seg id="b.1JO.4.3" type="verse">
						lowo moya ongamvumi uJesu akasiye okaNkulunkulu; lowo ungowomphikukristu enizwe ngaye ukuthi uyeza, nakalokhu usefikile ezweni.
					</seg>
					<seg id="b.1JO.4.4" type="verse">
						NingabakaNkulunkulu nina bantwanyana, nibahlulile, ngokuba lowo okini mkhulu kunaye osezweni.
					</seg>
					<seg id="b.1JO.4.5" type="verse">
						Bona bangabezwe; ngalokho bakhuluma okwezwe, nezwe liyabezwa.
					</seg>
					<seg id="b.1JO.4.6" type="verse">
						Thina singabakaNkulunkulu; omaziyo uNkulunkulu uyasizwa, ongesiye okaNkulunkulu akasizwa. Ngalokho siyamazi umoya weqiniso nomoya wokuduka.
					</seg>
					<seg id="b.1JO.4.7" type="verse">
						Bathandekayo, masithandane, ngokuba uthando luvela kuNkulunkulu, nabo bonke abathandayo bazelwe nguNkulunkulu, bayamazi uNkulunkulu.
					</seg>
					<seg id="b.1JO.4.8" type="verse">
						Ongathandiyo akamazi uNkulunkulu, ngokuba uNkulunkulu uluthando.
					</seg>
					<seg id="b.1JO.4.9" type="verse">
						Uthando lukaNkulunkulu lwabonakaliswa kithi ngalokho ukuthi uNkulunkulu wathumela ezweni iNdodana yakhe ezelwe yodwa ukuba siphile ngayo.
					</seg>
					<seg id="b.1JO.4.10" type="verse">
						Uthando lukulokhu, kungesikho ukuthi thina samthanda uNkulunkulu, kepha ukuthi yena wasithanda thina, wathuma iNdodana yakhe ibe yinhlawulo ngezono zethu.
					</seg>
					<seg id="b.1JO.4.11" type="verse">
						Bathandekayo, uma uNkulunkulu wasithanda kanjalo, nathi simelwe ukuthandana.
					</seg>
					<seg id="b.1JO.4.12" type="verse">
						UNkulunkulu akazange abonwe muntu; uma sithandana, uNkulunkulu uhlala kithi, nothando lwakhe luphelele kithi.
					</seg>
					<seg id="b.1JO.4.13" type="verse">
						Ngalokho siyazi ukuthi sihlala kuye, naye kithi, ngokuba usiphile okukaMoya wakhe.
					</seg>
					<seg id="b.1JO.4.14" type="verse">
						Thina sibonile, siyafakaza ukuthi uYise wayithuma iNdodana ibe nguMsindisi wezwe.
					</seg>
					<seg id="b.1JO.4.15" type="verse">
						Lowo ovuma ukuthi uJesu uyiNdodana kaNkulunkulu, uNkulunkulu uhlala kuye, naye kuNkulunkulu.
					</seg>
					<seg id="b.1JO.4.16" type="verse">
						Thina siyalwazi, sikholwa yilo lolu thando uNkulunkulu analo kithina. UNkulunkulu uluthando, nohlala othandweni uhlala kuNkulunkulu, noNkulunkulu uhlala kuye.
					</seg>
					<seg id="b.1JO.4.17" type="verse">
						Ngalokho uthando luphelelisiwe kithi, ukuze sibe nesibindi ngosuku lokwahlulelwa, ngokuba njengalokhu enjalo yena, sinjalo nathi kuleli zwe.
					</seg>
					<seg id="b.1JO.4.18" type="verse">
						Akukho ukwesaba othandweni, kepha uthando olupheleleyo luyaxosha ukwesaba, ngokuba ukwesaba kunesijeziso, nowesabayo akaphelele othandweni.
					</seg>
					<seg id="b.1JO.4.19" type="verse">
						Thina siyathanda, ngokuba yena wasithanda kuqala.
					</seg>
					<seg id="b.1JO.4.20" type="verse">
						Uma umuntu esho ukuthi: “Ngiyamthanda uNkulunkulu,” kepha ezonda umzalwane wakhe, ungumqambimanga; ngokuba ongathandi umzalwane wakhe ambonileyo angemthande uNkulunkulu angambonanga.
					</seg>
					<seg id="b.1JO.4.21" type="verse">
						Yebo, lo myalo sinawo, uvela kuNkulunkulu, wokuthi othanda uNkulunkulu makathande nomzalwane wakhe.
					</seg>
				</div>
				<div id="b.1JO.5" type="chapter">
					<seg id="b.1JO.5.1" type="verse">
						Yilowo nalowo okholwa ukuthi uJesu unguKristu uzelwe nguNkulunkulu, nalowo othanda ozeleyo uthanda naye ozelwe nguye.
					</seg>
					<seg id="b.1JO.5.2" type="verse">
						Ngalokho siyazi ukuthi siyabathanda abantwana bakaNkulunkulu, nxa sithanda uNkulunkulu, senza imiyalo yakhe.
					</seg>
					<seg id="b.1JO.5.3" type="verse">
						Ngokuba ukuthanda uNkulunkulu yilokhu ukuba sigcine imiyalo yakhe; nemiyalo yakhe ayinzima,
					</seg>
					<seg id="b.1JO.5.4" type="verse">
						ngokuba konke okuzelwe nguNkulunkulu kuyalinqoba izwe; lokhu kuyinqobo enqobe izwe: ukukholwa kwethu.
					</seg>
					<seg id="b.1JO.5.5" type="verse">
						Ngubani onqoba izwe, uma kungesiye okholwa ukuthi uJesu uyiNdodana kaNkulunkulu na?
					</seg>
					<seg id="b.1JO.5.6" type="verse">
						Nguye lo oweza ngamanzi nangegazi, uJesu Kristu, kungengamanzi odwa kodwa ngamanzi nangegazi; noMoya ungofakazayo, ngokuba uMoya uyiqiniso.
					</seg>
					<seg id="b.1JO.5.7" type="verse">
						Ngokuba bathathu abafakazayo,
					</seg>
					<seg id="b.1JO.5.8" type="verse">
						uMoya, namanzi, negazi; labo abathathu bavumelana entweni inye.
					</seg>
					<seg id="b.1JO.5.9" type="verse">
						Uma samukela ubufakazi babantu, ubufakazi bukaNkulunkulu bukhulu kunalobo, ngokuba ubufakazi bukaNkulunkulu buyilobu abufakazile ngeNdodana yakhe.
					</seg>
					<seg id="b.1JO.5.10" type="verse">
						Okholwa yiNdodana kaNkulunkulu unobufakazi phakathi kwakhe. Ongakholwa nguNkulunkulu umenze umqambimanga, ngokuba engakholwanga ngubufakazi uNkulunkulu abufakazile ngeNdodana yakhe.
					</seg>
					<seg id="b.1JO.5.11" type="verse">
						Yilobu ubufakazi ukuthi uNkulunkulu usiphile ukuphila okuphakade, nalokhu kuphila kuseNdodaneni yakhe.
					</seg>
					<seg id="b.1JO.5.12" type="verse">
						Onayo iNdodana unokuphila; ongenayo iNdodana kaNkulunkulu akanakho ukuphila.
					</seg>
					<seg id="b.1JO.5.13" type="verse">
						Nginilobele lokho, ukuze nazi ukuthi ninokuphila okuphakade nina enikholwa egameni leNdodana kaNkulunkulu.
					</seg>
					<seg id="b.1JO.5.14" type="verse">
						Yilesi sibindi esinaso kuye sokuthi, uma sicela utho ngokwentando yakhe, uyasizwa.
					</seg>
					<seg id="b.1JO.5.15" type="verse">
						Uma sazi ukuthi uyasizwa noma sicelani, siyazi ukuthi sinakho esikucelileyo, esikucele kuye.
					</seg>
					<seg id="b.1JO.5.16" type="verse">
						Uma umuntu ebona umzalwane wakhe ona ngesono esingesiso esokufa, makacele, uyakumnika ukuphila, ekunika labo abenza isono esingesiso esokufa. Sikhona isono sokufa; angisho ukuba kucelwe ngaleso.
					</seg>
					<seg id="b.1JO.5.17" type="verse">
						Konke ukungalungi kuyisono; kukhona isono esingesiso esokufa.
					</seg>
					<seg id="b.1JO.5.18" type="verse">
						Siyazi ukuthi yilowo nalowo ozelwe nguNkulunkulu akoni, ngokuba ozelwe nguNkulunkulu uyazigcina, nomubi akamthinti.
					</seg>
					<seg id="b.1JO.5.19" type="verse">
						Siyazi ukuthi singabakaNkulunkulu nokuthi izwe lonke limi ebubini.
					</seg>
					<seg id="b.1JO.5.20" type="verse">
						Kepha sazi ukuthi iNdodana kaNkulunkulu isifikile, yasinika ingqondo ukuze simazi oweqiniso; sikuye oweqiniso, kuyo iNdodana yakhe uJesu Kristu. Yena unguNkulunkulu oqinisileyo nokuphila okuphakade.
					</seg>
					<seg id="b.1JO.5.21" type="verse">
						Bantwanyana, zilindeni ezithombeni.
					</seg>
				</div>
			</div>
			<div id="b.2JO" type="book">
				<div id="b.2JO.1" type="chapter">
					<seg id="b.2JO.1.1" type="verse">
						Ilunga kuyo inkosikazi ekhethiweyo nabantwana bayo, engibathanda ngeqiniso, kungeyimi ngedwa kodwa nabo bonke abalaziyo iqiniso,
					</seg>
					<seg id="b.2JO.1.2" type="verse">
						ngenxa yeqiniso elihlala kithi neliyakuba nathi kuze kube phakade.
					</seg>
					<seg id="b.2JO.1.3" type="verse">
						Kuzakuba nathi umusa, nesihawu, nokuthula okuvela kuNkulunkulu uBaba nakuye uJesu Kristu iNdodana kaYise ngeqiniso nangothando.
					</seg>
					<seg id="b.2JO.1.4" type="verse">
						Ngithokozile kakhulu, ngokuba kubantwana bakho ngifumene abahamba eqinisweni, njengalokho samukele umyalo kuBaba.
					</seg>
					<seg id="b.2JO.1.5" type="verse">
						Nakalokhu ngiyakunxusa, nkosikazi, kungengokungathi ngikulobela umyalo omusha kodwa lowo esasinawo kwasekuqaleni ukuba sithandane.
					</seg>
					<seg id="b.2JO.1.6" type="verse">
						Yilolu-ke uthando ukuba sihambe ngokwemiyalo yakhe; yiwo umyalo ukuba nihambe ngawo, njengalokho nezwa kwasekuqaleni.
					</seg>
					<seg id="b.2JO.1.7" type="verse">
						Ngokuba abakhohlisi abaningi baphumele ezweni, labo abangamvumi uJesu Kristu ukuthi uzile ngenyama; lowo ungumkhohlisi nomphikukristu.
					</seg>
					<seg id="b.2JO.1.8" type="verse">
						Ziqapheleni nina, ukuze ningalahlekelwa ngesikusebenzileyo, kodwa namukele umvuzo opheleleyo.
					</seg>
					<seg id="b.2JO.1.9" type="verse">
						Lowo oweqisayo engemi ekufundiseni kukaKristu akanaye uNkulunkulu; ohlezi ekufundiseni lowo unaye uYise neNdodana.
					</seg>
					<seg id="b.2JO.1.10" type="verse">
						Uma kufika umuntu kini engalethi lokho kufundisa, ningamamukeli endlini yenu, ningambingeleli;
					</seg>
					<seg id="b.2JO.1.11" type="verse">
						ngokuba ombingelelayo uhlanganyela naye emisebenzini yakhe emibi.
					</seg>
					<seg id="b.2JO.1.12" type="verse">
						Nginokuningi kokunilobela, angithandanga ukukuloba ngephepha noyinki, kodwa ngiyethemba ukuza kini, ngikhulume nani umlomo nomlomo, ukuze ukuthokoza kwethu kuphelele.
					</seg>
					<seg id="b.2JO.1.13" type="verse">
						Abantwana bakadadewenu okhethiweyo bayakhonza kuwe.
					</seg>
				</div>
			</div>
			<div id="b.3JO" type="book">
				<div id="b.3JO.1" type="chapter">
					<seg id="b.3JO.1.1" type="verse">
						Ilunga kuye uGayu othandekayo engimthanda ngeqiniso.
					</seg>
					<seg id="b.3JO.1.2" type="verse">
						Sithandwa, kunakho konke ngikufisela ukuba ube nenhlanhla nokuphila, njengokuba umphefumulo wakho unenhlanhla.
					</seg>
					<seg id="b.3JO.1.3" type="verse">
						Ngokuba ngathokoza lapha kufika abazalwane befakazela iqiniso lakho, njengokuba uhamba eqinisweni.
					</seg>
					<seg id="b.3JO.1.4" type="verse">
						Anginayo intokozo enkulu kunaleyo yokuba ngizwe ukuthi abantwana bami bahamba eqinisweni.
					</seg>
					<seg id="b.3JO.1.5" type="verse">
						Sithandwa, wenza okuthembekileyo ngalokho okwenzele abazalwane nokuba bengabafo
					</seg>
					<seg id="b.3JO.1.6" type="verse">
						abafakazele uthando lwakho phambi kwebandla; uzakwenza kahle, uma ubaphelekezela ngokufanele uNkulunkulu;
					</seg>
					<seg id="b.3JO.1.7" type="verse">
						ngokuba ngenxa yeGama baphuma bengathathi lutho kwabezizwe.
					</seg>
					<seg id="b.3JO.1.8" type="verse">
						Ngalokho-ke thina sifanele ukubamukela abanjalo, ukuze sibe yizisebenzi zeqiniso kanye nabo.
					</seg>
					<seg id="b.3JO.1.9" type="verse">
						Ngalobela ibandla okuthile, kodwa uDiyotrefe othanda ukuba abe mkhulu phakathi kwabo akasamukeli thina.
					</seg>
					<seg id="b.3JO.1.10" type="verse">
						Ngalokho uma ngiza, ngiyakumkhumbuza imisebenzi yakhe ayenzayo, esihleba ngamazwi amabi; futhi enganelisiwe nayilokho akabamukeli abazalwane yena, nabavumayo uyabanqabela, abakhiphe ebandleni.
					</seg>
					<seg id="b.3JO.1.11" type="verse">
						Sithandwa, ungalandeli okubi kodwa okuhle. Owenza okuhle ungokaNkulunkulu; owenza okubi akambonanga uNkulunkulu.
					</seg>
					<seg id="b.3JO.1.12" type="verse">
						UDemetriyu ufakazelwa yibo bonke nayilo iqiniso uqobo lwalo; nathi-ke siyafakaza ngaye, wazi nawe ukuthi ukufakaza kwethu kuqinisile.
					</seg>
					<seg id="b.3JO.1.13" type="verse">
						Benginokuningi ebengiyakukulobela khona, kepha angithandi ukukulobela ngoyinki nosiba;
					</seg>
					<seg id="b.3JO.1.14" type="verse">
						kepha ngiyethemba ukukubona masinyane, sikhulume umlomo nomlomo.
					</seg>
					<seg id="b.3JO.1.15" type="verse">
						Ukuthula makube kuwe. Abahlobo bayakhonza kuwe. Khonza kubo abahlobo ngamagama.
					</seg>
				</div>
			</div>
			<div id="b.JUD" type="book">
				<div id="b.JUD.1" type="chapter">
					<seg id="b.JUD.1.1" type="verse">
						UJuda inceku kaJesu Kristu, umfowabo kaJakobe, kubo ababiziweyo abathandwa kuNkulunkulu uYise nabagcinelwe uJesu Kristu:
					</seg>
					<seg id="b.JUD.1.2" type="verse">
						Makwandiswe kini umusa nokuthula nothando.
					</seg>
					<seg id="b.JUD.1.3" type="verse">
						Bathandekayo, njengokuba ngenza inkuthalo yonke ukunilobela ngensindiso esiyihlanganyele sonke, ngacindezeleka ukunilobela ukuba nginivuselele ukulwela inkolo abayinikelwayo abangcwele kwaba kanye.
					</seg>
					<seg id="b.JUD.1.4" type="verse">
						Ngokuba sebengenile ngokunyenya abantu abathile okwalotshwa ngabo phambili endulo ukuthi bayakwehlelwa yilokhu kulahlwa, abangamesabi uNkulunkulu, bephendukezela umusa kaNkulunkulu wethu ube ngamanyala, bephika uMbusi oyedwa neNkosi yethu uJesu Kristu.
					</seg>
					<seg id="b.JUD.1.5" type="verse">
						Kepha ngiyathanda ukunikhumbuza, nokuba kade benikwazi konke, ukuthi iNkosi, isisindisile isizwe isikhipha ezweni laseGibithe, yabuye yabhubhisa labo abangakholwanga,
					</seg>
					<seg id="b.JUD.1.6" type="verse">
						nezingelosi ezingagcinanga ubukhosi bazo, kodwa zalishiya ikhaya lazo, izigcinele ukulahlwa kosuku olukhulu ngezibopho ezimiyo phansi kobumnyama,
					</seg>
					<seg id="b.JUD.1.7" type="verse">
						njengokuba iSodoma neGomora nemizi yangakhona yenza ubufebe ngendlela efana neyayo, yalandela inyama imbe imisiwe ibe yisiboniso, izwa isijeziso somlilo omiyo njalo.
					</seg>
					<seg id="b.JUD.1.8" type="verse">
						Nokho ngokunjalo-ke nalabo abaphuphayo bangcolisa inyama, bayeyisa imibuso, bahlambalaza ubukhosi.
					</seg>
					<seg id="b.JUD.1.9" type="verse">
						Kepha uMikayeli, ingelosi enkulu, lapho ephikisana noSathane, ekhulumisana naye ngesidumbu sikaMose, akabanga nasibindi sokuletha ukwahlulela kokuhlambalaza, kodwa wathi: “INkosi mayikujezise.”
					</seg>
					<seg id="b.JUD.1.10" type="verse">
						Kepha laba bayahlambalaza konke abangakwaziyo, nalokho abakwaziyo ngemvelo njengezidalwa ezingenangqondo babhubha ngakho.
					</seg>
					<seg id="b.JUD.1.11" type="verse">
						Maye kubo, ngokuba bahamba endleleni kaKayini, bagijimela ekudukeni kukaBalami ngenxa yomvuzo, babhubha ekuphikeni kukaKora!
					</seg>
					<seg id="b.JUD.1.12" type="verse">
						Yilabo abayizisihla emadilini enu othando bedla nani, bengesabi, baziklabisa; bangamafu angenamanzi, aqhutshwa yimimoya; bayimithi yasebusika engenazithelo, efe kabili, isishuliwe;
					</seg>
					<seg id="b.JUD.1.13" type="verse">
						bangamaza adlangalalayo olwandle, ekhephuza amahlazo awo, izinkanyezi ezidukayo ezigcinelwe ubumnyama bobumnyama baphakade.
					</seg>
					<seg id="b.JUD.1.14" type="verse">
						U-Enoke ongowesikhombisa kusukela ku-Adamu waprofetha ngabo, wathi: “Bheka, iNkosi iyakufika nabangcwele bayo abayizigidigidi,
					</seg>
					<seg id="b.JUD.1.15" type="verse">
						ukuze yahlulele bonke, ijezise bonke abangamesabi uNkulunkulu ngenxa yemisebenzi yonke yabo yokungahloniphi uNkulunkulu abadelela ngayo, nangawo onke amazwi alukhuni izoni ezingamesabi uNkulunkulu eziwakhulumile ngaye.”
					</seg>
					<seg id="b.JUD.1.16" type="verse">
						Yilabo abakhononayo nabasolayo, behamba ngezinkanuko zabo, umlomo wabo ukhuluma uwangala, betusa ubuso ngenxa yenzuzo.
					</seg>
					<seg id="b.JUD.1.17" type="verse">
						Kepha nina bathandekayo, khumbulani amazwi akhulunywe phambili ngabaphostoli beNkosi yethu uJesu Kristu
					</seg>
					<seg id="b.JUD.1.18" type="verse">
						abasho ukuthi ngesikhathi sokugcina kuyakuba khona abahleka usulu, behamba ngezinkanuko zabo zokungamesabi uNkulunkulu.
					</seg>
					<seg id="b.JUD.1.19" type="verse">
						Yilabo abaveza ukwahlukana, bengabenyama bengenaMoya.
					</seg>
					<seg id="b.JUD.1.20" type="verse">
						Kepha nina bathandekayo, yakhelanani ekukholweni kwenu okungcwele kakhulu, nikhuleke ngoMoya oNgcwele,
					</seg>
					<seg id="b.JUD.1.21" type="verse">
						nizigcine othandweni lukaNkulunkulu, nibheke umusa weNkosi yethu uJesu Kristu, kube ngukuphila okuphakade.
					</seg>
					<seg id="b.JUD.1.22" type="verse">
						Abanye, abangabazayo, nibahawukele,
					</seg>
					<seg id="b.JUD.1.23" type="verse">
						nibasindise ngokubahlwitha emlilweni, kepha abanye nibahawukele ngokwesaba, nizonde nengubo enindwe yinyama.
					</seg>
					<seg id="b.JUD.1.24" type="verse">
						Kepha kuyena onamandla okunilinda ukuba ningakhubeki, nimiswe phambi kwenkazimulo yakhe ningenasici, ninokuthokoza okukhulu,
					</seg>
					<seg id="b.JUD.1.25" type="verse">
						kuye uNkulunkulu oyedwa, uMsindisi wethu ngaye uJesu Kristu iNkosi yethu, makube ngukukhazimula, nobukhosi, namandla, negunya, kungakabikho izikhathi, namanje nakuze kube phakade. Amen.
					</seg>
				</div>
			</div>
			<div id="b.REV" type="book">
				<div id="b.REV.1" type="chapter">
					<seg id="b.REV.1.1" type="verse">
						Isambulo sikaJesu Kristu amnika sona uNkulunkulu ukuba abonise izinceku zakhe izinto ezimelwe ukwenzeka masinyane, ethuma ngengelosi yakhe, esibonakalisa encekwini yakhe uJohane
					</seg>
					<seg id="b.REV.1.2" type="verse">
						owafakaza ngezwi likaNkulunkulu nangobufakazi bukaJesu Kristu, konke akubonayo.
					</seg>
					<seg id="b.REV.1.3" type="verse">
						Ubusisiwe ofundayo nabo abawezwayo amazwi alesi siprofetho, bagcine okulotshiweyo kuso, ngokuba isikhathi siseduze.
					</seg>
					<seg id="b.REV.1.4" type="verse">
						UJohane kuwo amabandla ayisikhombisa ase-Asiya: Makube kini umusa nokuthula okuvela kuye okhona nowayekhona nozayo, nakoMoya abayisikhombisa abaphambi kwesihlalo sakhe sobukhosi,
					</seg>
					<seg id="b.REV.1.5" type="verse">
						nakuJesu Kristu ufakazi othembekayo, izibulo labafileyo nombusi wamakhosi omhlaba. Kuye osithandayo nowasikhululayo ezonweni zethu ngegazi lakhe
					</seg>
					<seg id="b.REV.1.6" type="verse">
						nowasenza sibe ngumbuso nabapristi kuNkulunkulu uYise, kuye makube yinkazimulo namandla kuze kube phakade naphakade. Amen.
					</seg>
					<seg id="b.REV.1.7" type="verse">
						Bhekani, uyeza namafu, namehlo onke ayakumbona, nabo abamgwazayo, nezizwe zonke zomhlaba ziyakulila ngaye. Yebo, Amen.
					</seg>
					<seg id="b.REV.1.8" type="verse">
						“Mina ngingu-Alfa no-Omega,” kusho iNkosi uNkulunkulu, “okhona nowayekhona nozayo, uMninimandla onke.”
					</seg>
					<seg id="b.REV.1.9" type="verse">
						Mina Johane, umfowenu nomhlanganyeli kanye nani ekuhluphekeni nasembusweni nasekubekezeleni kukaJesu, ngangisesiqhingini esithiwa iPhatmose ngenxa yezwi likaNkulunkulu nangenxa yobufakazi bukaJesu.
					</seg>
					<seg id="b.REV.1.10" type="verse">
						NgangikuMoya ngosuku lweNkosi, ngezwa emva kwami izwi elikhulu kungathi elecilongo,
					</seg>
					<seg id="b.REV.1.11" type="verse">
						lithi: “Lokhu okubonayo kulobe encwadini, ukuthumele kuwo amabandla ayisikhombisa, e-Efesu, naseSmirna, nasePhergamu, naseThiyathira, naseSardesi, naseFiladelfiya, naseLawodikeya.”
					</seg>
					<seg id="b.REV.1.12" type="verse">
						Ngaphenduka ukuba ngibone izwi ebelikhuluma nami; kuthe ngiphenduka, ngabona izinti zezibani eziyisikhombisa zegolide,
					</seg>
					<seg id="b.REV.1.13" type="verse">
						nofana nendodana yomuntu ephakathi kwezinti zezibani, embethe ingubo ekhawula ezinyaweni, ezibophe ngebhande legolide ezibeleni;
					</seg>
					<seg id="b.REV.1.14" type="verse">
						futhi ikhanda lakhe nezinwele zakhe kumhlophe njengoboya bezimvu, njengeqhwa, namehlo akhe enjengamalangabi omlilo,
					</seg>
					<seg id="b.REV.1.15" type="verse">
						nezinyawo zakhe zifana nethusi elikhazimulayo sengathi zazishiswe esithandweni, nezwi lakhe linjengenhlokomo yamanzi amaningi;
					</seg>
					<seg id="b.REV.1.16" type="verse">
						futhi wayephethe izinkanyezi eziyisikhombisa esandleni sakhe sokunene, nasemlonyeni wakhe kwaphuma inkemba ebukhali esika nhlangothi zombili, nobuso bakhe bunjengelanga likhanya ngamandla alo.
					</seg>
					<seg id="b.REV.1.17" type="verse">
						Ngathi ukumbona, ngawa ngasezinyaweni zakhe njengofileyo; wayesebeka isandla sakhe sokunene phezu kwami, ethi: “Ungesabi; mina ngingowokuqala nowokugcina,
					</seg>
					<seg id="b.REV.1.18" type="verse">
						nophilayo; ngangifile, bheka, sengingophilayo kuze kube phakade naphakade, futhi nginezihluthulelo zokufa nezeHayidese.
					</seg>
					<seg id="b.REV.1.19" type="verse">
						“Ngakho-ke loba okubonileyo, nokukhona, nokuzakwenzeka emva kwalokho.
					</seg>
					<seg id="b.REV.1.20" type="verse">
						Imfihlakalo yezinkanyezi eziyisikhombisa ozibonileyo esandleni sami sokunene, nezinti zezibani eziyisikhombisa zegolide yile: izinkanyezi eziyisikhombisa ziyizingelosi zamabandla ayisikhombisa, nezinti zezibani eziyisikhombisa zingamabandla ayisikhombisa.
					</seg>
				</div>
				<div id="b.REV.2" type="chapter">
					<seg id="b.REV.2.1" type="verse">
						“Kuyo ingelosi yebandla lase-Efesu loba ukuthi: “Nakhu akushoyo ophethe izinkanyezi eziyisikhombisa esandleni sakhe sokunene, ohamba phakathi kwezinti zezibani eziyisikhombisa zegolide, uthi:
					</seg>
					<seg id="b.REV.2.2" type="verse">
						Ngiyayazi imisebenzi yakho, nemizamo yakho, nokubekezela kwakho, nokuthi kawunakubamela ababi; wabavivinya abazisho ukuthi bangabaphostoli bengesibo, wabafumana beqamba amanga;
					</seg>
					<seg id="b.REV.2.3" type="verse">
						unokubekezela, wakhuthazela ngenxa yegama lami, kawukhathalanga.
					</seg>
					<seg id="b.REV.2.4" type="verse">
						“Kepha nginalokhu ngawe ukuthi uluyekile uthando lwakho lwakuqala;
					</seg>
					<seg id="b.REV.2.5" type="verse">
						ngakho khumbula lapho uwe khona, uphenduke, wenze imisebenzi yakuqala; uma kungenjalo, ngiyeza kuwe, ngilususe uthi lwesibani sakho endaweni yalo, uma ungaphenduki.
					</seg>
					<seg id="b.REV.2.6" type="verse">
						Kepha unalokhu ukuthi uyayizonda imisebenzi yamaNikolawu engiyizondayo nami.
					</seg>
					<seg id="b.REV.2.7" type="verse">
						“Onendlebe makezwe lokho akushoyo uMoya emabandleni. Onqobayo ngiyakumnika ukuba adle kuwo umuthi wokuphila oseParadisi likaNkulunkulu.
					</seg>
					<seg id="b.REV.2.8" type="verse">
						“Nakuyo ingelosi yebandla laseSmirna loba ukuthi: “Nakhu akushoyo owokuqala nowokugcina, owayefile kepha osephila, uthi:
					</seg>
					<seg id="b.REV.2.9" type="verse">
						Ngiyakwazi ukuhlupheka kwakho nobumpofu bakho — kanti ucebile — nenhlamba yabathi bangabaJuda bengesibo, kodwa beyisinagoge likaSathane.
					</seg>
					<seg id="b.REV.2.10" type="verse">
						Ungesabi lokho ozakuhlupheka ngakho. Bheka, uSathane uzakuphonsa abanye kini etilongweni ukuba nilingwe, futhi niyakuhlupheka izinsuku eziyishumi. Thembeka kuze kube sekufeni, ngokunika umqhele wokuphila.
					</seg>
					<seg id="b.REV.2.11" type="verse">
						“Onendlebe makezwe lokho akushoyo uMoya emabandleni. Onqobayo akasoze oniwa ngukufa kwesibili.
					</seg>
					<seg id="b.REV.2.12" type="verse">
						“Nakuyo ingelosi yebandla lasePhergamu loba ukuthi: “Nakhu akushoyo onenkemba ebukhali esika nhlangothi zombili, uthi:
					</seg>
					<seg id="b.REV.2.13" type="verse">
						Ngiyazi lapho wakhe khona: lapho kukhona isihlalo sobukhosi sikaSathane; nokho ulibambisisile igama lami, kawuphikanga inkolo yami nasemihleni ka-Antipase, ufakazi wami, othembekayo wami, owabulawa phakathi kwenu lapho uSathane wakhe khona.
					</seg>
					<seg id="b.REV.2.14" type="verse">
						“Nokho kukhona okuyingcosana enginakho ngawe, ngokuba unabo lapho ababambisisa isifundiso sikaBalami owafundisa uBalaki ukuphonsa isikhubekiso phambi kwabantwana bakwa-Israyeli sokuba badle okuhlatshelwe izithombe nokuba bafebe.
					</seg>
					<seg id="b.REV.2.15" type="verse">
						Futhi-ke nawe unabo ababambisisa isifundiso samaNikolawu ngokunjalo.
					</seg>
					<seg id="b.REV.2.16" type="verse">
						Ngakho-ke phenduka; uma kungenjalo, ngiyeza kuwe masinyane, ngiyakulwa nabo ngenkemba yomlomo wami.
					</seg>
					<seg id="b.REV.2.17" type="verse">
						“Onendlebe makezwe lokho akushoyo uMoya emabandleni. Onqobayo ngiyakumnika okwemana elifihliweyo, ngimuphe itshe elimhlophe, nasetsheni kulotshiwe igama elisha elingaziwa muntu, ngolamukelayo kuphela.
					</seg>
					<seg id="b.REV.2.18" type="verse">
						“Nakuyo ingelosi yebandla laseThiyathira loba ukuthi: “Nakhu ekushoyo iNdodana kaNkulunkulu enamehlo anjengamalangabi omlilo, nezinyawo zayo zifana nethusi elikhazimulayo, ithi:
					</seg>
					<seg id="b.REV.2.19" type="verse">
						Ngiyayazi imisebenzi yakho, nothando, nokukholwa, nokukhonza, nokubekezela kwakho, nokuthi imisebenzi yakho yokugcina miningi kuneyokuqala.
					</seg>
					<seg id="b.REV.2.20" type="verse">
						“Kepha nginalokhu ngawe ukuthi uvumela owesifazane uJezabeli ozisho ukuthi ungumprofethikazi, afundise, adukise izinceku zami ukuba zifebe, zidle okuhlatshelwe izithombe;
					</seg>
					<seg id="b.REV.2.21" type="verse">
						ngamnika isikhathi sokuba aphenduke, kepha kavumi ukuphenduka ekufebeni kwakhe.
					</seg>
					<seg id="b.REV.2.22" type="verse">
						Bheka, ngiyamphonsa embhedeni, nabaphinga naye ngibaphonsa ekuhluphekeni okukhulu, uma bengaphenduki emisebenzini yakhe;
					</seg>
					<seg id="b.REV.2.23" type="verse">
						ngiyakubulala abantwana bakhe ngokufa; amabandla onke ayakwazi ukuthi nginguye ophenya izinso nezinhliziyo, futhi ngiyakumnika yilowo nalowo wenu ngokwemisebenzi yakhe.
					</seg>
					<seg id="b.REV.2.24" type="verse">
						Kodwa ngithi kinina eniseleyo eThiyathira, nonke eningenaso lesi sifundiso, eningakwaziyo okujulileyo kukaSathane njengabakushoyo: Kangiphonsi phezu kwenu omunye umthwalo;
					</seg>
					<seg id="b.REV.2.25" type="verse">
						kepha lokho eninakho, kubambisiseni ngize ngifike.
					</seg>
					<seg id="b.REV.2.26" type="verse">
						“Onqobayo nogcina imisebenzi yami kuze kube sekupheleni lowo ngiyakumnika amandla phezu kwezizwe;
					</seg>
					<seg id="b.REV.2.27" type="verse">
						uyakuzibusa ngentonga yensimbi, ziphahlazwe njengezitsha ezibunjiweyo, njengalokhu nami ngamukelisiwe nguBaba;
					</seg>
					<seg id="b.REV.2.28" type="verse">
						futhi ngiyakumnika inkanyezi yokusa.
					</seg>
					<seg id="b.REV.2.29" type="verse">
						Onendlebe makezwe lokho akushoyo uMoya emabandleni.
					</seg>
				</div>
				<div id="b.REV.3" type="chapter">
					<seg id="b.REV.3.1" type="verse">
						“Nakuyo ingelosi yebandla laseSardesi loba ukuthi: “Nakhu akushoyo onawoMoya abayisikhombisa bakaNkulunkulu nezinkanyezi eziyisikhombisa, uthi: Ngiyayazi imisebenzi yakho ukuba unegama lokuthi uyaphila, kanti ufile.
					</seg>
					<seg id="b.REV.3.2" type="verse">
						Vuka ulinde, uqinise okuseleyo obekuzakufa, ngokuba angifumananga imisebenzi yakho iphelelisiwe phambi kukaNkulunkulu wami;
					</seg>
					<seg id="b.REV.3.3" type="verse">
						ngakho-ke khumbula ukuthi wamukele wezwa kanjani, kugcine, uphenduke. Ngokuba uma ungalindi, ngiyakuza kuwe njengesela, kawusoze walazi ihora engiyakuza ngalo kuwe.
					</seg>
					<seg id="b.REV.3.4" type="verse">
						“Kepha-ke unamagama ayingcosana eSardesi alabo abangangcolisanga izingubo zabo; bayakuhamba nami bembethe okumhlophe, ngokuba bafanele.
					</seg>
					<seg id="b.REV.3.5" type="verse">
						Onqobayo uyakwembathiswa kanjalo izingubo ezimhlophe, negama lakhe angisoze ngalesula encwadini yokuphila, negama lakhe ngiyakulivuma phambi kukaBaba naphambi kwezingelosi zakhe.
					</seg>
					<seg id="b.REV.3.6" type="verse">
						Onendlebe makezwe lokho akushoyo uMoya emabandleni.
					</seg>
					<seg id="b.REV.3.7" type="verse">
						“Nakuyo ingelosi yebandla laseFiladelfiya loba ukuthi: “Nakhu akushoyo ongcwele, oqinisileyo, onesihluthulelo sikaDavide, ovula kungavali muntu, novalayo kungavuli muntu, uthi:
					</seg>
					<seg id="b.REV.3.8" type="verse">
						Ngiyayazi imisebenzi yakho; bheka, ngimisile phambi kwakho umnyango ovuliweyo, ongenakuvalwa muntu, ngokuba unamandla amancane, kanti waligcina izwi lami, kawuliphikanga igama lami.
					</seg>
					<seg id="b.REV.3.9" type="verse">
						Bheka, ngiyakubakhipha esinagogeni likaSathane abazishaya abaJuda bengesibo, kepha beqamba amanga; bheka, ngiyakubenza ukuba beze bakhuleke phambi kwezinyawo zakho, bazi ukuthi ngikuthandile.
					</seg>
					<seg id="b.REV.3.10" type="verse">
						Ngokuba ulilondile izwi lokubekezela kwami, nami-ke ngiyakukulonda ngehora lokulingwa eliyakufika ezweni lonke lokulinga bonke abakhileyo emhlabeni.
					</seg>
					<seg id="b.REV.3.11" type="verse">
						“Ngiyeza masinyane; bambisisa lokho onakho, ukuze kungabikho muntu okwamuka umqhele wakho.
					</seg>
					<seg id="b.REV.3.12" type="verse">
						Onqobayo ngiyakumenza abe yinsika ethempelini likaNkulunkulu wami, futhi akasoze aphuma khona; ngiyakuloba negama likaNkulunkulu wami phezu akhe, negama lomuzi kaNkulunkulu wami, iJerusalema elisha elehla ezulwini kuNkulunkulu wami, negama lami elisha.
					</seg>
					<seg id="b.REV.3.13" type="verse">
						Onendlebe makezwe lokho akushoyo uMoya emabandleni.
					</seg>
					<seg id="b.REV.3.14" type="verse">
						“Nakuyo ingelosi yebandla laseLawodikeya loba ukuthi: “Nakhu akushoyo u-Amen, ufakazi othembekayo noqinisileyo, ukuqala kokudaliweyo kukaNkulunkulu, uthi:
					</seg>
					<seg id="b.REV.3.15" type="verse">
						Ngiyayazi imisebenzi yakho ukuthi kawubandi, kawushisi. Sengathi ngabe uyabanda noma ushise.
					</seg>
					<seg id="b.REV.3.16" type="verse">
						Ngakho-ke njengalokhu usivivi, ungashisi ungabandi, ngiyakukuhlanza uphume emlonyeni wami.
					</seg>
					<seg id="b.REV.3.17" type="verse">
						Ngokuba uthi: ‘Ngicebile, kangiswele lutho,’ kanti kawazi ukuthi ungolusizi, nowokuhawukelwa, nompofu, nophuphuthekayo, nohamba ze;
					</seg>
					<seg id="b.REV.3.18" type="verse">
						ngiyakululeka ukuba uthenge kimi igolide elihlanzwe ngomlilo ukuze ucebe, nezingubo ezimhlophe ukuze wembathe, kungabonakali ihlazo lobuze bakho nomuthi wamehlo wokugcoba amehlo akho ukuba ubone.
					</seg>
					<seg id="b.REV.3.19" type="verse">
						“Bonke engibathandayo ngiyabasola, ngibalaye; ngakho-ke shisekela uphenduke.
					</seg>
					<seg id="b.REV.3.20" type="verse">
						Bheka, ngimi ngasemnyango ngingqongqotha; uma umuntu ezwa izwi lami, avule umnyango, ngiyakungena kuye, ngidle naye, naye adle nami.
					</seg>
					<seg id="b.REV.3.21" type="verse">
						“Onqobayo ngiyakumnika ukuba ahlale nami esihlalweni sami sobukhosi, njengalokho nami nganqoba, ngahlala noBaba esihlalweni sakhe sobukhosi.
					</seg>
					<seg id="b.REV.3.22" type="verse">
						“Onendlebe makezwe lokho akushoyo uMoya emabandleni.”
					</seg>
				</div>
				<div id="b.REV.4" type="chapter">
					<seg id="b.REV.4.1" type="verse">
						Emva kwalokho ngabona, bheka-ke, umnyango uvulekile ezulwini, nezwi lokuqala engalizwayo linjengelecilongo likhuluma nami, lithi: “Yenyukela lapha, ngikutshengise okumelwe ukuba kube khona emva kwalokhu.”
					</seg>
					<seg id="b.REV.4.2" type="verse">
						Masinyane ngaba kuMoya. Bheka, isihlalo sobukhosi sasimi ezulwini nohlezi phezu kwesihlalo sobukhosi;
					</seg>
					<seg id="b.REV.4.3" type="verse">
						nohleziyo wayefana netshe lejaspi nesardiyu ukubukeka kwakhe, nothingo lwenkosikazi luhaqe isihlalo sobukhosi lufana nesimaragidu ukubukeka kwalo.
					</seg>
					<seg id="b.REV.4.4" type="verse">
						Nesihlalo sobukhosi sasihaqiwe yizihlalo zobukhosi ezingamashumi amabili nane, naphezu kwezihlalo zobukhosi kwakuhlezi amalunga angamashumi amabili nane, embethe izingubo ezimhlophe, enemiqhele yegolide emakhanda awo.
					</seg>
					<seg id="b.REV.4.5" type="verse">
						Nasesihlalweni sobukhosi kwaphuma imibani, namazwi, nokuduma; nezibani zomlilo eziyisikhombisa zavutha phambi kwesihlalo sobukhosi, ezingoMoya abayisikhombisa bakaNkulunkulu;
					</seg>
					<seg id="b.REV.4.6" type="verse">
						nangaphambi kwesihlalo sobukhosi kukhona okunjengolwandle lwengilazi lufana nekristalu, nangaphakathi kwesihlalo sobukhosi nasekuzungezeni isihlalo sobukhosi kukhona izidalwa ezine zigcwele amehlo ngaphambili nangasemuva.
					</seg>
					<seg id="b.REV.4.7" type="verse">
						Isidalwa sokuqala sasifana nengonyama, nesidalwa sesibili sasifana nethole, nesidalwa sesithathu sasinobuso obunjengobomuntu, nesidalwa sesine sasifana nokhozi olundizayo.
					</seg>
					<seg id="b.REV.4.8" type="verse">
						Nezidalwa ezine, yileso naleso kuzo, zinamaphiko ayisithupha; emaceleni onke nangaphakathi zigcwele amehlo; kazikhawuli imini nobusuku ukuthi: “Ingcwele, ingcwele, ingcwele, iNkosi uNkulunkulu uMninimandla onke, owayekhona nokhona nozayo.”
					</seg>
					<seg id="b.REV.4.9" type="verse">
						Kuthi lapho izidalwa zimnika inkazimulo nodumo nokubonga ohlezi esihlalweni sobukhosi, yena ophilayo kuze kube phakade naphakade,
					</seg>
					<seg id="b.REV.4.10" type="verse">
						amalunga angamashumi amabili nane awa phansi phambi kwakhe ohlezi esihlalweni sobukhosi, akhuleka kuye ophilayo kuze kube phakade naphakade, aphonsa imiqhele yawo phambi kwesihlalo sobukhosi, ethi:
					</seg>
					<seg id="b.REV.4.11" type="verse">
						“Ufanele wena Nkosi yethu noNkulunkulu wethu ukwamukela inkazimulo nodumo namandla, ngokuba nguwena owadala izinto zonke, nangenxa yentando yakho zaba khona, zadalwa.”
					</seg>
				</div>
				<div id="b.REV.5" type="chapter">
					<seg id="b.REV.5.1" type="verse">
						Ngase ngibona esandleni sokunene sakhe owayehlezi esihlalweni sobukhosi incwadi ilotshiwe ngaphakathi nangaphandle, inamathelisiwe ngezimpawu eziyisikhombisa.
					</seg>
					<seg id="b.REV.5.2" type="verse">
						Ngase ngibona ingelosi enamandla imemeza ngezwi elikhulu, ithi: “Ngubani ofanele ukuvula le ncwadi nokuqaqa izimpawu zayo na?”
					</seg>
					<seg id="b.REV.5.3" type="verse">
						Kwakungekho namunye ezulwini, nasemhlabeni, nangaphansi komhlaba owayenamandla okuyivula incwadi, abuke kuyo.
					</seg>
					<seg id="b.REV.5.4" type="verse">
						Ngakhala kakhulu ngokuba kungafunyanwanga namunye ofanele ukuyivula leyo ncwadi, abuke kuyo.
					</seg>
					<seg id="b.REV.5.5" type="verse">
						Omunye wamalunga wayesethi kimi: “Ungakhali; bheka, inqobile iNgonyama yesizwe sakwaJuda, iMpande kaDavide, ukuba ivule incwadi nezimpawu zayo eziyisikhombisa.”
					</seg>
					<seg id="b.REV.5.6" type="verse">
						Ngase ngibona ngaphakathi kwesihlalo sobukhosi nezidalwa ezine nangaphakathi kwamalunga kumi iWundlu kungathi lihlatshiwe, linezimpondo eziyisikhombisa namehlo ayisikhombisa angoMoya abayisikhombisa bakaNkulunkulu abathunyelwe emhlabeni wonke.
					</seg>
					<seg id="b.REV.5.7" type="verse">
						Leza, layithabatha esandleni sokunene sakhe owayehlezi esihlalweni sobukhosi.
					</seg>
					<seg id="b.REV.5.8" type="verse">
						Kuthe seliyithabathile incwadi, izidalwa ezine namalunga angamashumi amabili nane awa phansi phambi kweWundlu, kuyilelo nalelo linehabhu nezitsha zegolide zigcwele impepho eyimikhuleko yabangcwele.
					</seg>
					<seg id="b.REV.5.9" type="verse">
						Ahlabelela igama elisha, athi: “Ufanele wena ukuyithabatha incwadi nokuvula izimpawu zayo, ngokuba wahlatshwa, wabathengela uNkulunkulu ngegazi lakho abavela kuyo yonke imindeni, nezilimi, nabantu, nezizwe,
					</seg>
					<seg id="b.REV.5.10" type="verse">
						wabenza babe ngumbuso nabapristi kuNkulunkulu wethu, babuse emhlabeni.”
					</seg>
					<seg id="b.REV.5.11" type="verse">
						Ngase ngibona, ngezwa izwi lezingelosi eziningi zihaqe isihlalo sobukhosi, nezidalwa, namalunga, nomumo wazo wawuyizigidi zezigidi nezinkulungwane zezinkulungwane,
					</seg>
					<seg id="b.REV.5.12" type="verse">
						zithi ngezwi elikhulu: “Lifanele iWundlu elahlatshwayo ukwamukela amandla nengcebo, nokuhlakanipha, nokunqoba, nodumo, nenkazimulo, nesibusiso.”
					</seg>
					<seg id="b.REV.5.13" type="verse">
						Nakho konke okudaliweyo okusezulwini, nokusemhlabeni, naphansi komhlaba, naselwandle, nakho konke okukukho, ngakuzwa kuthi: “Kuyena ohlezi esihlalweni sobukhosi nakulo iWundlu makube yisibusiso, nodumo, nenkazimulo, namandla kuze kube phakade naphakade.”
					</seg>
					<seg id="b.REV.5.14" type="verse">
						Nezidalwa ezine zathi: “Amen,” namalunga awa phansi, akhuleka.
					</seg>
				</div>
				<div id="b.REV.6" type="chapter">
					<seg id="b.REV.6.1" type="verse">
						Ngase ngibona lapho iWundlu livula olunye lwezimpawu eziyisikhombisa, ngezwa esinye sezidalwa ezine sisho njengezwi lokuduma, sithi: “Woza!”
					</seg>
					<seg id="b.REV.6.2" type="verse">
						Ngabona, bheka, nanto ihhashi elimhlophe, nohlezi phezu kwalo ephethe umnsalo wanikwa umqhele, waphuma engonqobayo nokuyakunqoba.
					</seg>
					<seg id="b.REV.6.3" type="verse">
						Nalapho livula uphawu lwesibili, ngezwa isidalwa sesibili sithi: “Woza!”
					</seg>
					<seg id="b.REV.6.4" type="verse">
						Kwase kuphuma elinye ihhashi elibomvu, nohlezi phezu kwalo waphiwa ukususa ukuthula emhlabeni, ukuze babulalane, wanikwa nenkemba enkulu.
					</seg>
					<seg id="b.REV.6.5" type="verse">
						Kuthe selivula uphawu lwesithathu, ngezwa isidalwa sesithathu sithi: “Woza!” Ngase ngibona, bheka, nanto ihhashi elimnyama nohlezi phezu kwalo ephethe isilinganiso ngesandla sakhe.
					</seg>
					<seg id="b.REV.6.6" type="verse">
						Ngase ngizwa kungathi izwi phakathi kwezidalwa ezine lithi: “Imbenge kakolweni ngodenariyu nezimbenge ezintathu zebhali ngodenariyu, kepha amafutha newayini ungakoni.”
					</seg>
					<seg id="b.REV.6.7" type="verse">
						Nalapho livula uphawu lwesine, ngezwa izwi lesidalwa sesine sithi: “Woza!”
					</seg>
					<seg id="b.REV.6.8" type="verse">
						Ngase ngibona, bheka, nanto ihhashi elimpofu nohlezi phezu kwalo, igama lakhe lalingukuFa, neHayidese lalandelana naye; base benikwa amandla phezu kokwesine komhlaba ukuba babulale ngenkemba, nangendlala, nangokufa, nangezilwane zomhlaba.
					</seg>
					<seg id="b.REV.6.9" type="verse">
						Nalapho selivula uphawu lwesihlanu, ngabona phansi kwe-altare imiphefumulo yababebulewe ngenxa yezwi likaNkulunkulu nangenxa yobufakazi ababe nabo.
					</seg>
					<seg id="b.REV.6.10" type="verse">
						Bamemeza ngezwi elikhulu, bathi: “Koze kube nini, Mbusi ongcwele noqinisileyo, ungahluleli, uphindisele igazi lethu kulaba abakhileyo emhlabeni na?”
					</seg>
					<seg id="b.REV.6.11" type="verse">
						Base benikwa, kwaba yilowo nalowo ingubo ende emhlophe, kwashiwo kubo ukuba baphumule isikhashana, baze baphelele abayizinceku kanye nabo nabazalwane babo ababezakubulawa njengabo.
					</seg>
					<seg id="b.REV.6.12" type="verse">
						Ngase ngibona lapho livula uphawu lwesithupha, kwaba khona ukuzamazama okukhulu komhlaba, nelanga laba mnyama njengendwangu yesaka loboya, nenyanga yonke yaba njengegazi,
					</seg>
					<seg id="b.REV.6.13" type="verse">
						nezinkanyezi zezulu zawela emhlabeni njengomkhiwane uvuthulula umphobo wawo, nxa uzanyazanyiswa ngumoya omkhulu,
					</seg>
					<seg id="b.REV.6.14" type="verse">
						nezulu lagoqwa njengomqulu wencwadi usongwa, nezintaba zonke neziqhingi zasuswa ezindaweni zazo.
					</seg>
					<seg id="b.REV.6.15" type="verse">
						Namakhosi omhlaba nezikhulu, nezinduna, nabacebileyo, nabanamandla, nezigqila zonke, nabakhululekileyo bacasha emihumeni nasemaweni ezintaba;
					</seg>
					<seg id="b.REV.6.16" type="verse">
						base bethi ezintabeni nasemaweni: “Welani phezu kwethu, nisisithe ebusweni balowo ohlezi esihlalweni sobukhosi nasolakeni lweWundlu,
					</seg>
					<seg id="b.REV.6.17" type="verse">
						ngokuba usuku olukhulu lolaka lwabo selufikile; ngubani-ke onamandla okuma na?”
					</seg>
				</div>
				<div id="b.REV.7" type="chapter">
					<seg id="b.REV.7.1" type="verse">
						Emva kwalokho ngabona izingelosi ezine zimi emagumbini omane omhlaba, zibamba imimoya emine yomhlaba, ukuze kungavunguzi moya emhlabeni, naselwandle, nakowodwa umuthi.
					</seg>
					<seg id="b.REV.7.2" type="verse">
						Ngase ngibona enye ingelosi yenyuka empumalanga, inophawu lukaNkulunkulu ophilayo, yamemeza ngezwi elikhulu kuzo izingelosi ezine ezanikwa ukuba ziwone umhlaba nolwandle,
					</seg>
					<seg id="b.REV.7.3" type="verse">
						yathi: “Ningoni umhlaba, nolwandle, nemithi, size sizibeke uphawu izinceku zikaNkulunkulu wethu emabunzini azo.”
					</seg>
					<seg id="b.REV.7.4" type="verse">
						Ngase ngizwa umumo wababekwa uphawu, izinkulungwane eziyikhulu namashumi amane nane, ababekwa uphawu ezizweni zonke zabantwana bakwa-Israyeli:
					</seg>
					<seg id="b.REV.7.5" type="verse">
						esizweni sakwaJuda babekwa uphawu abayizinkulungwane eziyishumi nambili, esizweni sakwaRubeni abayizinkulungwane eziyishumi nambili, esizweni sakwaGadi abayizinkulungwane eziyishumi nambili,
					</seg>
					<seg id="b.REV.7.6" type="verse">
						esizweni sakwa-Asheri abayizinkulungwane eziyishumi nambili, esizweni sakwaNafetali abayizinkulungwane eziyishumi nambili, esizweni sakwaManase abayizinkulungwane eziyishumi nambili,
					</seg>
					<seg id="b.REV.7.7" type="verse">
						esizweni sakwaSimeyoni abayizinkulungwane eziyishumi nambili, esizweni sakwaLevi abayizinkulungwane eziyishumi nambili, esizweni sakwa-Isakare abayizinkulungwane eziyishumi nambili,
					</seg>
					<seg id="b.REV.7.8" type="verse">
						esizweni sakwaZabuloni abayizinkulungwane eziyishumi nambili, esizweni sakwaJosefa abayizinkulungwane eziyishumi nambili, esizweni sakwaBenjamini abayizinkulungwane eziyishumi nambili.
					</seg>
					<seg id="b.REV.7.9" type="verse">
						Emva kwalokho ngabona, bheka-ke, isixuku esikhulu ebesingenakubalwa muntu, sivela kuzo zonke izizwe, nemindeni, nabantu, nezilimi, simi phambi kwesihlalo sobukhosi naphambi kweWundlu, sembethe izingubo ezinde ezimhlophe, siphethe amahlamvu esundu ngezandla zaso,
					</seg>
					<seg id="b.REV.7.10" type="verse">
						samemeza ngezwi elikhulu, sithi: “Insindiso ngekaNkulunkulu wethu ohlezi esihlalweni sobukhosi neyeWundlu!”
					</seg>
					<seg id="b.REV.7.11" type="verse">
						Nezingelosi zonke ezazimi zihaqe isihlalo sobukhosi namalunga nezidalwa ezine zawa phansi ngobuso phambi kwesihlalo sobukhosi, zakhuleka kuNkulunkulu, zathi:
					</seg>
					<seg id="b.REV.7.12" type="verse">
						“Amen! Isibusiso, nenkazimulo, nokuhlakanipha, nokubongwa, nodumo, namandla, nokunqoba makube kuNkulunkulu wethu kuze kube phakade naphakade. Amen!”
					</seg>
					<seg id="b.REV.7.13" type="verse">
						Elinye lamalunga lase liphendula, lithi kimi: “Laba abembethe izingubo ezimhlophe bangobani, bavelaphi, na?”
					</seg>
					<seg id="b.REV.7.14" type="verse">
						Ngase ngithi kulo: “Nkosi yami, nguwe owaziyo.” Lase lithi kimi: “Laba yibo abaphuma osizini olukhulu, bahlanza izingubo zabo, bazenza zaba mhlophe egazini leWundlu.
					</seg>
					<seg id="b.REV.7.15" type="verse">
						Ngalokho-ke baphambi kwesihlalo sobukhosi sikaNkulunkulu bemkhonza imini nobusuku ethempelini lakhe, nohlezi esihlalweni sobukhosi uyakumisa itabernakele phezu kwabo.
					</seg>
					<seg id="b.REV.7.16" type="verse">
						Kabasayikulamba, kabasayikoma kabasoze bahlatshwa yilanga nakushisa kuni,
					</seg>
					<seg id="b.REV.7.17" type="verse">
						ngokuba iWundlu elingaphakathi nesihlalo sobukhosi liyakubelusa, libaholele emithonjeni yamanzi okuphila; noNkulunkulu uyakwesula izinyembezi zonke emehlweni abo.”
					</seg>
				</div>
				<div id="b.REV.8" type="chapter">
					<seg id="b.REV.8.1" type="verse">
						Kuthe ukuba liluvule uphawu lwesikhombisa, kwathi du ezulwini kungathi inxenye yehora.
					</seg>
					<seg id="b.REV.8.2" type="verse">
						Ngase ngibona izingelosi eziyisikhombisa zimi phambi kukaNkulunkulu, zanikwa amacilongo ayisikhombisa.
					</seg>
					<seg id="b.REV.8.3" type="verse">
						Kwase kufika enye ingelosi, yema ngase-altare inesitsha segolide sempepho, yanikwa impepho eningi ukuba iyelekele emikhulekweni yabangcwele bonke phezu kwe-altare legolide eliphambi kwesihlalo sobukhosi.
					</seg>
					<seg id="b.REV.8.4" type="verse">
						Kwase kwenyuka esandleni sengelosi umusi wempepho nemikhuleko yabangcwele phambi kukaNkulunkulu.
					</seg>
					<seg id="b.REV.8.5" type="verse">
						Ingelosi yayisithabatha isitsha sempepho, yasigcwalisa ngomlilo wase-altare, yasiphonsa emhlabeni; kwase kuba khona ukuduma, namazwi, nemibani, nokuzamazama komhlaba.
					</seg>
					<seg id="b.REV.8.6" type="verse">
						Izingelosi eziyisikhombisa ezazinamacilongo ayisikhombisa zazilungiselela ukubetha.
					</seg>
					<seg id="b.REV.8.7" type="verse">
						Eyokuqala yayisibetha; kwase kuba khona isichotho nomlilo kuxutshaniswe negazi, kwaphonswa emhlabeni; okwesithathu komhlaba kwasha kwaqothuka, nokwesithathu kwemithi kwasha kwaqothuka, nabo bonke utshani obuluhlaza basha baqothuka.
					</seg>
					<seg id="b.REV.8.8" type="verse">
						Ingelosi yesibili yayisibetha; kwangathi intaba enkulu ivutha umlilo, yaphonswa elwandle; okwesithathu kolwandle kwaba yigazi,
					</seg>
					<seg id="b.REV.8.9" type="verse">
						kwafa okwesithathu kokudaliweyo okwakuselwandle okuphilayo, nokwesithathu kwemikhumbi kwabhujiswa.
					</seg>
					<seg id="b.REV.8.10" type="verse">
						Ingelosi yesithathu yayisibetha; kwase kuwa ezulwini inkanyezi enkulu ivuthisa okwesibani, yawela phezu kokwesithathu kwemifula naphezu kwemithombo yamanzi.
					</seg>
					<seg id="b.REV.8.11" type="verse">
						Igama lenkanyezi lithiwa uMhlonyane. Okwesithathu kwamanzi kwaba ngumhlonyane, nabaningi kubantu bafa ngamanzi, ngokuba enziwa ababa.
					</seg>
					<seg id="b.REV.8.12" type="verse">
						Ingelosi yesine yayisibetha; kwashaywa okwesithathu kwelanga, nokwesithathu kwenyanga, nokwesithathu kwezinkanyezi, ukuze okwesithathu kwakho kufiphazwe, nemini ingakhanyi okwesithathu kwayo, nobusuku ngokunjalo.
					</seg>
					<seg id="b.REV.8.13" type="verse">
						Ngase ngibona, ngezwa ukhozi lundiza emkhathini wezulu, lumemeza ngezwi elikhulu, luthi: “Maye, maye, maye kwabakhileyo emhlabeni ngokunye ukukhala kwecilongo lezingelosi ezintathu ezisezakubetha!”
					</seg>
				</div>
				<div id="b.REV.9" type="chapter">
					<seg id="b.REV.9.1" type="verse">
						Ingelosi yesihlanu yayisibetha; ngase ngibona inkanyezi ivela ezulwini, iwela emhlabeni, yanikwa isihluthulelo somgodi wakwalasha.
					</seg>
					<seg id="b.REV.9.2" type="verse">
						Yayisivula umgodi wakwalasha; kwenyuka umusi emgodini njengomusi weziko elikhulu, kwafiphazwa ilanga nomkhathi ngomusi womgodi.
					</seg>
					<seg id="b.REV.9.3" type="verse">
						Kwaphuma isikhonyane emsini, seza emhlabeni, sanikwa amandla njengamandla abanawo ofezela bomhlaba.
					</seg>
					<seg id="b.REV.9.4" type="verse">
						Kwathiwa kuso masingoni utshani bomhlaba, nanye into eluhlaza, nowodwa umuthi, kuphela labo bantu abangenalo uphawu lukaNkulunkulu emabunzini abo.
					</seg>
					<seg id="b.REV.9.5" type="verse">
						Sanikwa ukuba singababulali kepha sibahluphe izinyanga eziyisihlanu; nokuhlushwa kwabo kwaba njengobuhlungu bukafezela, nxa emqosela umuntu.
					</seg>
					<seg id="b.REV.9.6" type="verse">
						Ngaleyo mihla abantu bayakufuna ukufa, bangaze bakufumana; futhi bayakufisa ukufa, kepha ukufa kubabalekele.
					</seg>
					<seg id="b.REV.9.7" type="verse">
						Nesimo sesikhonyane sasifana namahhashi alungiselwe ukulwa, nasemakhanda aso kukhona okunjengemiqhele efana negolide, nobuso bunjengobuso babantu;
					</seg>
					<seg id="b.REV.9.8" type="verse">
						futhi sasinezinwele ezinjengezinwele zabesifazane, namazinyo aso ayenjengawezingonyama,
					</seg>
					<seg id="b.REV.9.9" type="verse">
						sinezivikelo zezifuba njengezivikelo zensimbi, nomdumo wamaphiko aso wawunjengomdumo wezinqola zamahhashi amaningi egijimela ekulweni.
					</seg>
					<seg id="b.REV.9.10" type="verse">
						Sasinemisila efana neyawofezela inezindosi, nasemisileni yaso kukhona amandla aso okona abantu izinyanga eziyisihlanu.
					</seg>
					<seg id="b.REV.9.11" type="verse">
						Sinenkosi phezu kwaso, ingelosi yakwalasha, igama layo ngesiHeberu lingu-Abadoni, kepha ngesiGreki inegama lokuthi u-Apholiyoni.
					</seg>
					<seg id="b.REV.9.12" type="verse">
						UMaye wokuqala udlulile; bheka, kuseza oMaye ababili ngasemva kwalokho.
					</seg>
					<seg id="b.REV.9.13" type="verse">
						Ingelosi yesithupha yayisibetha; ngezwa izwi livela ezimpondweni ezine ze-altare legolide eliphambi kukaNkulunkulu,
					</seg>
					<seg id="b.REV.9.14" type="verse">
						lithi kuyo ingelosi yesithupha enecilongo: “Thukulula izingelosi ezine eziboshwe ngasemfuleni omkhulu u-Ewufrathe.”
					</seg>
					<seg id="b.REV.9.15" type="verse">
						Zase zithukululwa izingelosi ezine ezilungiselwe ihora, nosuku, nenyanga, nomnyaka, ukuba zibulale okwesithathu kwabantu.
					</seg>
					<seg id="b.REV.9.16" type="verse">
						Umumo wezimpi zabakhwele amahhashi wawungukuphindwa kabili kwezinkulungwane eziyishumi ziphindwe kazinkulungwane eziyishumi.
					</seg>
					<seg id="b.REV.9.17" type="verse">
						Nakanjalo ngabona ngombono amahhashi nabakhwele kuwo benezivikelo zezifuba, zibomvu njengomlilo nezehiyakinte nezesibabule; namakhanda amahhashi ayenjengamakhanda ezingonyama, nasemilonyeni yawo kuphuma umlilo, nomusi, nesibabule.
					</seg>
					<seg id="b.REV.9.18" type="verse">
						Ngalezo zinhlupho ezintathu kwabulawa okwesithathu kwabantu ngomlilo, nangomusi, nangesibabule, okwaphuma emilonyeni yawo.
					</seg>
					<seg id="b.REV.9.19" type="verse">
						Ngokuba amandla amahhashi asemilonyeni yawo nasemisileni yawo; ngokuba imisila yawo ifana nezinyoka, inamakhanda ona ngawo.
					</seg>
					<seg id="b.REV.9.20" type="verse">
						Kepha abaseleyo babantu abangabulawanga ngalezo zinhlupho abaphendukanga emisebenzini yezandla zabo ukuba bangakhuleki kuwo amademoni, nezithombe zegolide, nezesiliva, nezethusi, nezamatshe, nezemithi, ezingenakho ukubona, nakuzwa, nakuhamba,
					</seg>
					<seg id="b.REV.9.21" type="verse">
						futhi abaphendukanga ekubulaleni kwabo, nasekuthakatheni kwabo, nasebufebeni babo, nasekwebeni kwabo.
					</seg>
				</div>
				<div id="b.REV.10" type="chapter">
					<seg id="b.REV.10.1" type="verse">
						Ngase ngibona enye ingelosi enamandla yehla ezulwini yembethe ifu, nothingo lwenkosikazi lwaluphezu kwekhanda layo, nobuso bayo babunjengelanga, nezinyawo zayo zinjengezinsika zomlilo,
					</seg>
					<seg id="b.REV.10.2" type="verse">
						iphethe esandleni sayo incwadi encane evulekileyo. Yayisimisa unyawo lwayo lokunene phezu kolwandle nolokhohlo phezu komhlabathi,
					</seg>
					<seg id="b.REV.10.3" type="verse">
						yamemeza ngezwi elikhulu njengokubhonga kwengonyama, nalapho isimemezile, imidumo eyisikhombisa yezwakalisa amazwi ayo.
					</seg>
					<seg id="b.REV.10.4" type="verse">
						Nalapho imidumo eyisikhombisa isikhulumile, ngase ngizakuloba; kepha ngezwa izwi livela ezulwini, lithi: “Namathisela ngophawu okukhulunywe yimidumo eyisikhombisa, kodwa ungakulobi.”
					</seg>
					<seg id="b.REV.10.5" type="verse">
						Ingelosi engayibona imi phezu kolwandle naphezu komhlabathi yayisiphakamisela ezulwini isandla sayo sokunene,
					</seg>
					<seg id="b.REV.10.6" type="verse">
						yafunga yena ophilayo kuze kube phakade naphakade, owadala izulu nokukulo, nomhlaba nokukuwo, nolwandle nokukulo, yathi: “Akusayikubakho isikhathi,
					</seg>
					<seg id="b.REV.10.7" type="verse">
						kepha ngezinsuku zezwi lengelosi yesikhombisa, lapho isizakubetha icilongo, imfihlakalo kaNkulunkulu isiyakube ifeziwe, njengalokho azazisa izinceku zakhe abaprofethi ngezindaba ezijabulisayo.”
					</seg>
					<seg id="b.REV.10.8" type="verse">
						Izwi engalizwa livela ezulwini lase liphinda likhuluma nami, lithi: “Hamba uye uthabathe incwadi evulekileyo esesandleni sengelosi emi phezu kolwandle naphezu komhlabathi.”
					</seg>
					<seg id="b.REV.10.9" type="verse">
						Ngaya kuyo ingelosi; ngase ngithi kuyo mayinginike incwadi encane. Yayisithi kimi: “Yithabathe, uyidle uyiqede; izakubaba esiswini sakho, kepha emlonyeni wakho iyakuba mnandi njengezinyosi.”
					</seg>
					<seg id="b.REV.10.10" type="verse">
						Ngase ngiyithatha incwadi encane esandleni sengelosi, ngayidla ngayiqeda; yayisiba mnandi njengezinyosi emlonyeni wami; nalapho sengiyidlile, yababa esiswini sami.
					</seg>
					<seg id="b.REV.10.11" type="verse">
						Zase zithi kimi: “Kumelwe ukuba uphinde uprofethe ngabantu abaningi, nezizwe, nezilimi, namakhosi.”
					</seg>
				</div>
				<div id="b.REV.11" type="chapter">
					<seg id="b.REV.11.1" type="verse">
						Nganikwa uhlanga lufana nenduku, kwathiwa: “Sukuma, ulinganise ithempeli likaNkulunkulu, ne-altare, nabakhulekayo kulo.
					</seg>
					<seg id="b.REV.11.2" type="verse">
						Kepha igceke elingaphandle kwethempeli ulishiye ngaphandle, ungalilinganisi, ngokuba linikwe izizwe, nomuzi ongcwele ziyakuwunyathela phansi izinyanga ezingamashumi amane nambili.
					</seg>
					<seg id="b.REV.11.3" type="verse">
						Ngiyakubanika ofakazi bami ababili ukuba baprofethe izinsuku eziyinkulungwane namakhulu amabili namashumi ayisithupha bembethe indwangu yamasaka.”
					</seg>
					<seg id="b.REV.11.4" type="verse">
						Labo bayiminqumo emibili nezinti zezibani ezimbili ezimi phambi kweNkosi yomhlaba.
					</seg>
					<seg id="b.REV.11.5" type="verse">
						Uma kukhona ofuna ukona laba, kuphuma umlilo emlonyeni wabo, udle izitha zabo, uziqede; yebo, uma kukhona ofuna ukona laba, kumelwe ukuba abulawe kanjalo.
					</seg>
					<seg id="b.REV.11.6" type="verse">
						Banamandla laba okuvala izulu ukuba lingani ngezinsuku zokuprofetha kwabo, futhi banamandla phezu kwamanzi okuwaphendula igazi nawokushaya umhlaba ngezinhlupho zonke, noma kungaba kangaki ngokuthanda kwabo.
					</seg>
					<seg id="b.REV.11.7" type="verse">
						Kuyakuthi sebebuqedile ubufakazi babo, isilo esiphuma kwalasha siyakulwa nabo, sibanqobe, sibabulale.
					</seg>
					<seg id="b.REV.11.8" type="verse">
						Nezidumbu zabo ziyakusala ezitaladini zomuzi omkhulu othiwa ngokomoya iSodoma neGibithe, lapho neNkosi yabo yabethelwa khona.
					</seg>
					<seg id="b.REV.11.9" type="verse">
						Abanye kubantu nabemindeni nabezilimi nabezizwe bayakuzibona izidumbu zabo izinsuku ezintathu nenxenye, bengavumi ukuba izidumbu zabo zifakwe ethuneni.
					</seg>
					<seg id="b.REV.11.10" type="verse">
						Nabakhileyo emhlabeni bayakujabula ngabo, bethabe, bathumelane izipho, ngokuba laba baprofethi ababili babebahluphile abakhileyo emhlabeni.
					</seg>
					<seg id="b.REV.11.11" type="verse">
						Kwathi emva kwalezo zinsuku ezintathu nenxenye umoya wokuphila ovela kuNkulunkulu wangena kubo; base bema ngezinyawo zabo, nabababonayo behlelwa ngukwesaba okukhulu.
					</seg>
					<seg id="b.REV.11.12" type="verse">
						Bezwa izwi elikhulu livela ezulwini, lithi kubo: “Yenyukelani lapha.” Base benyukela ezulwini ngefu, nezitha zabo zababona.
					</seg>
					<seg id="b.REV.11.13" type="verse">
						Ngalelo hora kwaba khona ukuzamazama okukhulu komhlaba, kwawa okweshumi komuzi, nangokuzamazama komhlaba kwabulawa abantu abayizinkulungwane eziyisikhombisa, nabaseleyo bashaywa luvalo, bamdumisa uNkulunkulu wezulu.
					</seg>
					<seg id="b.REV.11.14" type="verse">
						Kwadlula uMaye wesibili; bheka, uMaye wesithathu uyeza masinyane.
					</seg>
					<seg id="b.REV.11.15" type="verse">
						Ingelosi yesikhombisa yayisibetha; kwase kuba khona amazwi amakhulu ezulwini athi: “Umbuso wezwe usungoweNkosi yethu nokaKristu wayo; iyakubusa kuze kube phakade naphakade.”
					</seg>
					<seg id="b.REV.11.16" type="verse">
						Namalunga angamashumi amabili nane ahlezi phambi kukaNkulunkulu ezihlalweni zawo zobukhosi akhothama ngobuso bawo, akhuleka kuNkulunkulu,
					</seg>
					<seg id="b.REV.11.17" type="verse">
						ethi: “Siyakubonga, Nkosi Nkulunkulu, Mninimandla onke, okhona nowawukhona, ngokuba uthabathe amandla akho amakhulu, wabusa;
					</seg>
					<seg id="b.REV.11.18" type="verse">
						nezizwe zazinolaka, kepha kwafika ulaka lwakho, nesikhathi sokwahlulelwa kwabafileyo, nokunika umvuzo izinceku zakho, abaprofethi nabangcwele nabesabayo igama lakho, abancane nabakhulu, nokubhubhisa ababhubhisa umhlaba.”
					</seg>
					<seg id="b.REV.11.19" type="verse">
						Kwase kuvulwa ithempeli likaNkulunkulu elisezulwini, kwabonakala umphongolo wesivumelwano sakhe ethempelini lakhe; kwase kuba khona imibani, namazwi, nokuduma, nokuzamazama komhlaba, nesichotho esikhulu.
					</seg>
				</div>
				<div id="b.REV.12" type="chapter">
					<seg id="b.REV.12.1" type="verse">
						Kwaba khona ezulwini isibonakaliso esikhulu: owesifazane embethe ilanga, nenyanga iphansi kwezinyawo zakhe, nasekhanda lakhe kukhona umqhele wezinkanyezi eziyishumi nambili,
					</seg>
					<seg id="b.REV.12.2" type="verse">
						ekhulelwe wakhala, enemihelo esikwa ngubuhlungu bokubeletha.
					</seg>
					<seg id="b.REV.12.3" type="verse">
						Kwabonakala esinye isibonakaliso ezulwini; bheka, nango udrako omkhulu obomvu, enamakhanda ayisikhombisa nezimpondo eziyishumi, nasemakhanda akhe enemiqhele eyisikhombisa;
					</seg>
					<seg id="b.REV.12.4" type="verse">
						umsila wakhe wadonsa okwesithathu kwezinkanyezi zezulu, waziphonsa emhlabeni. Nodrako wema phambi kowesifazane obezakubeletha, ukuze kuthi nxa esebelethile, ashwabadele umntwana wakhe.
					</seg>
					<seg id="b.REV.12.5" type="verse">
						Wabeletha umntwana wesilisa ozakubusa izizwe zonke ngentonga yensimbi, nomntanakhe wahlwithelwa kuNkulunkulu nasesihlalweni sakhe sobukhosi.
					</seg>
					<seg id="b.REV.12.6" type="verse">
						Owesifazane wayesebalekela ehlane, lapho enendawo ayilungiselwe nguNkulunkulu, ukuba bamondle izinsuku eziyinkulumgwane namakhulu amabili namashumi ayisithupha.
					</seg>
					<seg id="b.REV.12.7" type="verse">
						Kwase kuba khona ukulwa ezulwini; uMikayeli nezingelosi zakhe balwa nodrako. Nodrako walwa enezingelosi zakhe,
					</seg>
					<seg id="b.REV.12.8" type="verse">
						kepha kabaze banqoba, nendawo yabo kayabe isafunyanwa ezulwini.
					</seg>
					<seg id="b.REV.12.9" type="verse">
						Wayesephonswa phansi udrako omkhulu, inyoka endala ethiwa uMhlebi noSathane, odukisa izwe lonke, waphonswa phansi emhlabeni, nezingelosi zakhe zaphonswa kanye naye.
					</seg>
					<seg id="b.REV.12.10" type="verse">
						Ngase ngizwa izwi elikhulu ezulwini, lithi: “Kalokhu insindiso namandla nobukhosi ngokukaNkulunkulu wethu, nombuso ngokaKristu wakhe, ngokuba uphonswe phansi ummangaleli wabazalwane bethu obamangalelayo phambi kukaNkulunkulu wethu imini nobusuku.
					</seg>
					<seg id="b.REV.12.11" type="verse">
						Nabo uqobo lwabo bamnqoba ngegazi leWundlu nangezwi lobufakazi babo, futhi abakuthandanga ukuphila kwabo kwaze kwaba sekufeni.
					</seg>
					<seg id="b.REV.12.12" type="verse">
						Ngalokho thokozani nina mazulu nabahlala kuwo; maye kuwe mhlaba nakuwe lulwandle, ngokuba uSathane wehlele kini enolaka olukhulu, azi ukuthi unesikhathi esifushane!”
					</seg>
					<seg id="b.REV.12.13" type="verse">
						Kuthe udrako esebona ukuthi usephonswe phansi emhlabeni, wazingela owesifazane owayezale umntwana wesilisa.
					</seg>
					<seg id="b.REV.12.14" type="verse">
						Owesifazane wayesenikwa amaphiko amabili okhozi olukhulu ukuba andizele ehlane endaweni yakhe lapho ondliwa khona isikhathi, nezikhathi, nenxenye yesikhathi, engekho ebusweni benyoka.
					</seg>
					<seg id="b.REV.12.15" type="verse">
						Nenyoka yakhwifa, kwaphuma emlonyeni wayo emva kowesifazane amanzi kungathi umfula ukuba immukise nomfula.
					</seg>
					<seg id="b.REV.12.16" type="verse">
						Umhlaba wamsiza owesifazane, umhlaba wakhamisa umlomo wawo, wawuminza umfula owawukhwifa udrako ngomlomo wakhe.
					</seg>
					<seg id="b.REV.12.17" type="verse">
						Udrako wamthukuthelela owesifazane, wamuka, wayokulwa nabaseleyo benzalo yakhe, labo abagcina imiyalo kaNkulunkulu nabanobufakazi bukaJesu.
					</seg>
					<seg id="b.REV.12.18" type="verse">
						Ngema esihlabathini solwandle.
					</seg>
				</div>
				<div id="b.REV.13" type="chapter">
					<seg id="b.REV.13.1" type="verse">
						Ngase ngibona isilo sikhuphuka elwandle, sinezimpondo eziyishumi namakhanda ayisikhombisa, nasezimpondweni zaso kukhona imiqhele eyishumi nasemakhanda aso kukhona amagama enhlamba.
					</seg>
					<seg id="b.REV.13.2" type="verse">
						Isilo engasibonayo sasifana nengwe, nezinyawo zaso zazinjengezebhere, nomlomo waso wawunjengomlomo wengonyama. Udrako wasinika amandla akhe, nesihlalo sakhe sobukhosi, nokubusa okukhulu.
					</seg>
					<seg id="b.REV.13.3" type="verse">
						Elinye lamakhanda aso kungathi lalidebezwe okokufa, kepha ingozi yaso yokufa yelashwa, umhlaba wonke walandela isilo, umangala;
					</seg>
					<seg id="b.REV.13.4" type="verse">
						bakhuleka kudrako, ngokuba wanika isilo amandla akhe, bakhuleka nakuso isilo, bethi: “Ngubani ofana nesilo, ngubani ongalwa naso na?”
					</seg>
					<seg id="b.REV.13.5" type="verse">
						Sase sinikwa umlomo wokukhuluma izinto ezinkulu nenhlamba, sanikwa amandla okwenza lokho izinyanga ezingamashumi amane nambili.
					</seg>
					<seg id="b.REV.13.6" type="verse">
						Savula umlomo waso ukuhlambalaza uNkulunkulu, ukuhlambalaza igama lakhe netabernakele lakhe, nabo abahlezi ezulwini.
					</seg>
					<seg id="b.REV.13.7" type="verse">
						Sanikwa ukuba silwe nabangcwele, sibanqobe; sanikwa futhi amandla phezu kwemindeni yonke, nabantu, nezilimi, nezizwe.
					</seg>
					<seg id="b.REV.13.8" type="verse">
						Bayakhuleka kuso bonke abakhileyo emhlabeni, wonke ogama lakhe lingalotshwanga encwadini yokuphila yeWundlu elihlatshiweyo, selokhu kwasekelwa umhlaba.
					</seg>
					<seg id="b.REV.13.9" type="verse">
						Uma ekhona onendlebe, makezwe.
					</seg>
					<seg id="b.REV.13.10" type="verse">
						Uma ekhona oyisa ekuthunjweni, uya naye ekuthunjweni; uma ekhona obulala ngenkemba, umelwe naye ukubulawa ngenkemba. Nakhu ukubekezela nokukholwa kwabangcwele.
					</seg>
					<seg id="b.REV.13.11" type="verse">
						Ngase ngibona esinye isilo siphuma emhlabeni, sinezimpondo ezimbili ezifana nezewundlu, kepha sikhuluma njengodrako.
					</seg>
					<seg id="b.REV.13.12" type="verse">
						Amandla onke esilo sokuqala siyawenza phambi kwaso. Siyenza ukuba umhlaba nabo bonke abakhileyo kuwo bakhuleke kuso isilo sokuqala esingozi yaso yelashwa.
					</seg>
					<seg id="b.REV.13.13" type="verse">
						Senza nezibonakaliso ezinkulu, size senze nomlilo uphume ezulwini, wehlele emhlabeni phambi kwabantu.
					</seg>
					<seg id="b.REV.13.14" type="verse">
						Futhi sibadukisa abakhileyo emhlabeni ngezibonakaliso esazinikwayo ukuba sizenze phambi kwesilo, sithi kwabakhileyo emhlabeni mabasenzele umfanekiso isilo, ebesinenxeba lenkemba kepha sasinda.
					</seg>
					<seg id="b.REV.13.15" type="verse">
						Sanikwa futhi ukuba siwuphe umfanekiso wesilo umoya, ukuze umfanekiso wesilo ukhulume, senze futhi ukuba bonke abangakhuleki kumfanekiso wesilo babulawe.
					</seg>
					<seg id="b.REV.13.16" type="verse">
						Senza futhi ukuba bonke, abancane nabakhulu, nabacebileyo nabampofu, nabakhululekileyo nabayizigqila, bazibeke uphawu esandleni sabo sokunene noma ebunzini labo
					</seg>
					<seg id="b.REV.13.17" type="verse">
						ukuba angabikho ongathenga nokuba athengise, uma engenalo uphawu, igama lesilo noma isibalo segama laso.
					</seg>
					<seg id="b.REV.13.18" type="verse">
						Nakhu ukuhlakanipha. Onengqondo makabale isibalo sesilo, ngokuba siyisibalo somuntu. Nesibalo sakhe singamakhulu ayisithupha namashumi ayisithupha nesithupha.
					</seg>
				</div>
				<div id="b.REV.14" type="chapter">
					<seg id="b.REV.14.1" type="verse">
						Ngase ngibona; bheka, iWundlu limi entabeni yaseSiyoni, kumi kanye nalo abayizinkulungwane eziyikhulu namashumi amane nane, benegama lalo negama likaYise lilotshwe emabunzini abo.
					</seg>
					<seg id="b.REV.14.2" type="verse">
						Ngase ngizwa izwi livela ezulwini, linjengezwi lamanzi amaningi nanjengezwi lokuduma okukhulu; nezwi engalizwayo lalinjengelababetha amahabhu, bebetha amahabhu abo.
					</seg>
					<seg id="b.REV.14.3" type="verse">
						Bahlabelela igama elisha phambi kwesihlalo sobukhosi, naphambi kwezidalwa ezine, namalunga; kepha akubangakho onamandla okufunda lelo gama, kuphela abayizinkulungwane eziyikhulu namashumi amane nane abathengiweyo emhlabeni.
					</seg>
					<seg id="b.REV.14.4" type="verse">
						Labo yibo abangangcoliswanga yisifazane, ngokuba bayizintombi. Labo yibo abalandela iWundlu noma liyaphi. Labo bathengwa ebantwini, babe lulibo kuNkulunkulu nakulo iWundlu,
					</seg>
					<seg id="b.REV.14.5" type="verse">
						nasemlonyeni wabo akufunyaniswanga amanga; kabanasici.
					</seg>
					<seg id="b.REV.14.6" type="verse">
						Ngase ngibona enye ingelosi indiza emkhathini wezulu, inevangeli eliphakade ilishumayela kwabahlezi emhlabeni, nakuzo zonke izizwe, nemindeni, nezilimi, nabantu,
					</seg>
					<seg id="b.REV.14.7" type="verse">
						isho ngezwi elikhulu, ithi: “Mesabeni uNkulunkulu, nimnike inkazimulo, ngokuba ihora lokwahlulela kwakhe selifikile; nikhuleke kuye owenza izulu nomhlaba nolwandle nemithombo yamanzi.”
					</seg>
					<seg id="b.REV.14.8" type="verse">
						Yayisilandela enye ingelosi, ithi: “Liwile, liwile iBabiloni elikhulu, eliphuzise izizwe zonke iwayini lolaka lobufebe balo.”
					</seg>
					<seg id="b.REV.14.9" type="verse">
						Yalandela enye ingelosi yesithathu, ithi ngezwi elikhulu: “Uma kukhona okhuleka kuso isilo nomfanekiso waso, elwamukela futhi uphawu ebunzini lakhe noma esandleni sakhe,
					</seg>
					<seg id="b.REV.14.10" type="verse">
						naye uyakuliphuza iwayini lolaka lukaNkulunkulu elilungisiwe esitsheni solaka lwakhe, lingaxutshiwe, ahlushwe ngomlilo nesibabule phambi kwezingelosi ezingcwele naphambi kweWundlu.
					</seg>
					<seg id="b.REV.14.11" type="verse">
						Nomusi wokuhlushwa kwabo uyenyuka kuze kube phakade naphakade; abasenakuphumula imini nobusuku abakhuleka kuso isilo nomfanekiso waso nalowo owamukela uphawu lwegama laso.”
					</seg>
					<seg id="b.REV.14.12" type="verse">
						Nakhu ukubekezela kwabangcwele abagcina imiyalo kaNkulunkulu nokukholwa nguJesu.
					</seg>
					<seg id="b.REV.14.13" type="verse">
						Ngase ngizwa izwi livela ezulwini, lithi: “Loba ukuthi: Babusisiwe abafileyo abafele eNkosini kusukela kulesi sikhathi.” “Yebo,” usho uMoya, “ukuze baphumule ekukhandlekeni kwabo; ngokuba imisebenzi yabo iyabalandela.”
					</seg>
					<seg id="b.REV.14.14" type="verse">
						Ngase ngibona; bheka, nanto ifu elimhlophe, naphezu kwefu kuhlezi ofana nendodana yomuntu enomqhele wegolide ekhanda lakhe nasesandleni sakhe enesikela elibukhali.
					</seg>
					<seg id="b.REV.14.15" type="verse">
						Enye ingelosi yayisiphuma ethempelini, imemeza ngezwi elikhulu, ithi kohlezi phezu kwefu: “Faka isikela lakho, uvune, ngokuba kufikile isikhathi sokuvuna, ngokuba sekomile okuvunwayo komhlaba.”
					</seg>
					<seg id="b.REV.14.16" type="verse">
						Ohlezi phezu kwefu wayeseliphonsa isikela emhlabeni; wawusuvunwa umhlaba.
					</seg>
					<seg id="b.REV.14.17" type="verse">
						Enye ingelosi yayisiphuma ethempelini elisezulwini, nayo inesikela elibukhali.
					</seg>
					<seg id="b.REV.14.18" type="verse">
						Nenye ingelosi futhi yaphuma e-altare, inamandla phezu komlilo, yamemeza ngezwi elikhulu kuyo ebinesikela elibukhali, ithi: “Faka isikela lakho elibukhali, ubuthe amahlukuzo omvini womhlaba, ngokuba izithelo zomvini zivuthiwe.”
					</seg>
					<seg id="b.REV.14.19" type="verse">
						Ingelosi yayisiliphonsa isikela layo emhlabeni, yawuvuna umvini womhlaba, yawuphonsa esikhamweni sewayini esikhulu solaka lukaNkulunkulu.
					</seg>
					<seg id="b.REV.14.20" type="verse">
						Isikhamo sanyathelwa ngaphandle komuzi, kwaphuma igazi esikhamweni, laze lafika ematomini amahhashi, liqeda amastadiyu ayinkulungwane namakhulu ayisithupha.
					</seg>
				</div>
				<div id="b.REV.15" type="chapter">
					<seg id="b.REV.15.1" type="verse">
						Ngase ngibona esinye isibonakaliso ezulwini esikhulu nesimangalisayo: izingelosi eziyisikhombisa zinezinhlupho eziyisikhombisa zokugcina, ngokuba kwapheleliswa ngazo ulaka lukaNkulunkulu.
					</seg>
					<seg id="b.REV.15.2" type="verse">
						Ngabona kungathi ulwandle lwengilazi luxubene nomlilo, nabavela ekunqobeni isilo nomfanekiso waso nesibalo segama laso bemi ngaselwandle lwengilazi, benamahabhu kaNkulunkulu.
					</seg>
					<seg id="b.REV.15.3" type="verse">
						Bahlabelela igama likaMose inceku kaNkulunkulu negama leWundlu, bathi: “Mikhulu, iyamangalisa imisebenzi yakho, Nkosi Nkulunkulu, Mninimandla onke; zilungile, ziqinisile izindlela zakho wena Nkosi yezizwe;
					</seg>
					<seg id="b.REV.15.4" type="verse">
						ngubani ongayikwesaba, Nkosi, adumise igama lakho, na? Ngokuba wena wedwa ungcwele, nezizwe zonke ziyakuza zikhuleke phambi kwakho, ngokuba izenzo zakho zokulunga zibonakalisiwe.”
					</seg>
					<seg id="b.REV.15.5" type="verse">
						Emva kwalokho ngabona, kwase kuvulwa ithempeli letabernakele lobufakazi ezulwini,
					</seg>
					<seg id="b.REV.15.6" type="verse">
						kwaphuma ethempelini izingelosi eziyisikhombisa ezinezinhlupho eziyisikhombisa, zembethe ingubo yelineni ehlanzekileyo nekhazimulayo, zizibophe ezifubeni ngamabhande egolide.
					</seg>
					<seg id="b.REV.15.7" type="verse">
						Esinye sezidalwa ezine sanika izingelosi eziyisikhombisa izitsha zegolide, zigcwele ulaka lukaNkulunkulu ophilayo kuze kube phakade naphakade.
					</seg>
					<seg id="b.REV.15.8" type="verse">
						Ithempeli lagcwala umusi ovela ekukhazimuleni kukaNkulunkulu nasemandleni akhe; akakho owayengangena ethempelini, zingakapheleli izinhlupho eziyisikhombisa zezingelosi eziyisikhombisa.
					</seg>
				</div>
				<div id="b.REV.16" type="chapter">
					<seg id="b.REV.16.1" type="verse">
						Ngase ngizwa izwi elikhulu livela ethempelini, lithi kuzo izingelosi eziyisikhombisa: “Hambani nithululele emhlabeni izitsha eziyisikhombisa zolaka lukaNkulunkulu.”
					</seg>
					<seg id="b.REV.16.2" type="verse">
						Eyokuqala yaya-ke, yathululela isitsha sayo emhlabeni; kwase kuvela isilonda esibi esinobuhlungu kubantu abanophawu lwesilo nabakhuleka kumfanekiso waso.
					</seg>
					<seg id="b.REV.16.3" type="verse">
						Neyesibili yathululela isitsha sayo elwandle; lwase luba yigazi elinjengelofileyo, nakho konke okuzwayo okuphila elwandle kwafa.
					</seg>
					<seg id="b.REV.16.4" type="verse">
						Neyesithathu yathululela isitsha sayo emifuleni nasemithonjeni yamanzi, kwase kuba yigazi.
					</seg>
					<seg id="b.REV.16.5" type="verse">
						Ngezwa ingelosi yamanzi ithi: “Ulungile wena okhona nowawukhona, oNgcwele, ngokuba wakunquma lokho,
					</seg>
					<seg id="b.REV.16.6" type="verse">
						ngokuba bachitha igazi labangcwele nelabaprofethi, wabanika ukuba baliphuze igazi; bakufanele.”
					</seg>
					<seg id="b.REV.16.7" type="verse">
						Ngase ngizwa i-altare lithi: “Yebo, Nkosi Nkulunkulu, Mninimandla onke, ziqinisile, zilungile izahlulelo zakho.”
					</seg>
					<seg id="b.REV.16.8" type="verse">
						Eyesine yayisithululela isitsha sayo elangeni; lase linikwa ukubashisa abantu ngomlilo.
					</seg>
					<seg id="b.REV.16.9" type="verse">
						Abantu bashiswa ngokushiswa okukhulu, kepha bahlambalaza igama likaNkulunkulu onamandla phezu kwalezi zinhlupho, kodwa abaphendukanga ukuba bamdumise.
					</seg>
					<seg id="b.REV.16.10" type="verse">
						Eyesihlanu yathululela isitsha sayo esihlalweni sobukhosi sesilo; nombuso waso wenziwa mnyama, baluma izilimi zabo ngenxa yobuhlungu,
					</seg>
					<seg id="b.REV.16.11" type="verse">
						futhi bahlambalaza uNkulunkulu wezulu ngenxa yobuhlungu babo nangenxa yezilonda zabo; kepha abaphendukanga emisebenzini yabo.
					</seg>
					<seg id="b.REV.16.12" type="verse">
						Eyesithupha yathululela isitsha sayo emfuleni omkhulu u-Ewufrathe; kwase kusha amanzi awo, ukuze indlela ilungiselwe amakhosi avela empumalanga.
					</seg>
					<seg id="b.REV.16.13" type="verse">
						Ngabona kuphuma emlonyeni kadrako, nasemlonyeni wesilo, nasemlonyeni womprofethi wamanga omoya abathathu abangcolileyo, befana nezingxangxa;
					</seg>
					<seg id="b.REV.16.14" type="verse">
						ngokuba bangomoya bamademoni, benza izibonakaliso, abaphuma beya emakhosini ezwe lonke ukubahlanganisela ekulweni kosuku olukhulu lukaNkulunkulu uMninimandla onke.
					</seg>
					<seg id="b.REV.16.15" type="verse">
						Bheka, ngiyeza njengesela; ubusisiwe olindayo, alonde izingubo zakhe ukuba angabi ngohamba ze, baze balibone ihlazo lakhe.
					</seg>
					<seg id="b.REV.16.16" type="verse">
						Wayesebahlanganisela endaweni ethiwa ngesiHeberu iHarmagedoni.
					</seg>
					<seg id="b.REV.16.17" type="verse">
						Eyesikhombisa yayisithululela isitsha sayo emoyeni; kwase kuphuma izwi elikhulu ethempelini esihlalweni sobukhosi, lithi: “Sekwenzekile.”
					</seg>
					<seg id="b.REV.16.18" type="verse">
						Kwase kuba khona imibani, namazwi, nokuduma, kwaba khona nokuzamazama okukhulu komhlaba okungazange kube khona okunjalo, selokhu kwaba khona abantu emhlabeni, ukuzamazama komhlaba okukhulu kangaka.
					</seg>
					<seg id="b.REV.16.19" type="verse">
						Umuzi omkhulu waba yizinqamu ezintathu, nemizi yabezizwe yawa. NeBabiloni elikhulu lakhunjulwa phambi kukaNkulunkulu ukuba alinike isitsha sewayini lolaka lwakhe oluvuthayo.
					</seg>
					<seg id="b.REV.16.20" type="verse">
						Iziqhingi zonke zabaleka, nezintaba azifunyaniswanga.
					</seg>
					<seg id="b.REV.16.21" type="verse">
						Isichotho esikhulu esisinda njengetalenta sivela ezulwini sehlela phezu kwabantu; abantu bamhlambalaza uNkulunkulu ngenxa yohlupho lwesichotho, ngokuba uhlupho lwaso lulukhulu kakhulu.
					</seg>
				</div>
				<div id="b.REV.17" type="chapter">
					<seg id="b.REV.17.1" type="verse">
						Kwase kuza enye yezingelosi eziyisikhombisa ezazinezitsha eziyisikhombisa, yakhuluma nami, yathi: “Woza lapha, ngikutshengise ukwahlulelwa kwesifebe esikhulu esihlezi phezu kwamanzi amaningi,
					</seg>
					<seg id="b.REV.17.2" type="verse">
						afeba naso amakhosi omhlaba, nabakhileyo emhlabeni badakiswa yiwayini lobufebe baso.”
					</seg>
					<seg id="b.REV.17.3" type="verse">
						Yayisingiyisa ehlane ngikuMoya. Ngabona owesifazane ekhwele isilo esibomvu, sigcwele amagama enhlamba, sinamakhanda ayisikhombisa nezimpondo eziyishumi.
					</seg>
					<seg id="b.REV.17.4" type="verse">
						Nowesifazane wayembethe okububende nokubomvu, evunule ngegolide nangamatshe anenani nangamaparele, ephethe isitsha segolide ngesandla sakhe, sigcwele amanyala nokungcolileyo kobufebe bakhe,
					</seg>
					<seg id="b.REV.17.5" type="verse">
						nasebusweni bakhe kulotshiwe igama eliyimfihlakalo lokuthi: IBABILONI ELIKHULU, UNINA WEZIFEBE NOWAMANYALA OMHLABA
					</seg>
					<seg id="b.REV.17.6" type="verse">
						Ngase ngibona owesifazane edakiwe yigazi labangcwele negazi lawofakazi bakaJesu. Kuthe lapho ngimbona, ngamangala ngokumangala okukhulu.
					</seg>
					<seg id="b.REV.17.7" type="verse">
						Yayisithi kimi ingelosi: “Umangalelani na? Ngizakukutshela imfihlakalo yowesifazane neyesilo esimthweleyo, esinamakhanda ayisikhombisa nezimpondo eziyishumi.
					</seg>
					<seg id="b.REV.17.8" type="verse">
						Isilo owasibonayo sasikhona, asisekho; kepha sesizakwenyuka, siphuma kwalasha, siye ekubhujisweni; nabakhileyo emhlabeni bayakumangala, labo abamagama abo angalotshwanga encwadini yokuphila, selokhu kwasekelwa izwe, nxa bebona isilo ukuthi sasikhona, kepha asisekho, kanti sizakuba khona.
					</seg>
					<seg id="b.REV.17.9" type="verse">
						“Nansi ingqondo enokuhlakanipha. Amakhanda ayisikhombisa ayizintaba eziyisikhombisa, lapho owesifazane ehlezi phezu kwazo. Futhi zingamakhosi ayisikhombisa;
					</seg>
					<seg id="b.REV.17.10" type="verse">
						ayisihlanu asewile, enye ikhona, enye ayikafiki; nanxa isifikile, kumelwe ukuba ihlale isikhashana.
					</seg>
					<seg id="b.REV.17.11" type="verse">
						Nesilo esasikhona, kepha esingasekho, singesesishiyagalombili, sikuwo ayisikhombisa, siya ekubhujisweni.
					</seg>
					<seg id="b.REV.17.12" type="verse">
						“Izimpondo eziyishumi owazibonayo zingamakhosi ayishumi angakamukeli umbuso, kepha amukeliswa amandla njengamakhosi ihora linye kanye nesilo.
					</seg>
					<seg id="b.REV.17.13" type="verse">
						Lawo anomqondo munye, anika isilo amandla nokubusa kwawo.
					</seg>
					<seg id="b.REV.17.14" type="verse">
						Ayakulwa neWundlu, neWundlu liyakuwanqoba, ngokuba liyiNkosi yamakhosi noMbusi wababusi, nabakanye nalo, ababiziweyo, nabakhethiweyo, nabathembekileyo.”
					</seg>
					<seg id="b.REV.17.15" type="verse">
						Yayisithi kimi: “Amanzi owabonayo, lapho sihlezi khona isifebe, angabantu, nezixuku, nezizwe, nezilimi.
					</seg>
					<seg id="b.REV.17.16" type="verse">
						Izimpondo eziyishumi owazibonayo, nesilo, lezi ziyakusizonda isifebe, zisenze incithakalo, sibe yize, zidle inyama yaso, zisishise ngomlilo, zisiqede;
					</seg>
					<seg id="b.REV.17.17" type="verse">
						ngokuba uNkulunkulu ukufakile ezinhliziyweni zazo ukuba zenze umqondo wakhe, ziwenze umqondo munye, zinike isilo umbuso wazo, aze agcwaliseke amazwi kaNkulunkulu.
					</seg>
					<seg id="b.REV.17.18" type="verse">
						Owesifazane owambonayo ungumuzi omkhulu onombuso phezu kwamakhosi omhlaba.”
					</seg>
				</div>
				<div id="b.REV.18" type="chapter">
					<seg id="b.REV.18.1" type="verse">
						Emva kwalokho ngabona enye ingelosi yehla ezulwini, inamandla amakhulu, nomhlaba wakhanyiswa ngokukhazimula kwayo.
					</seg>
					<seg id="b.REV.18.2" type="verse">
						Yamemeza ngezwi elinamdla, yathi: “Liwile, liwile iBabiloni elikhulu, selibe yindawo yokuhlala amademoni, nendawo yokubopha bonke omoya abangcolileyo, nendawo yokubopha zonke izinyoni ezingcolileyo nezizondekayo,
					</seg>
					<seg id="b.REV.18.3" type="verse">
						ngokuba izizwe zonke ziphuzile iwayini lobufebe balo, namakhosi omhlaba afebile nalo, nabathengisi bomhlaba bacebile ngamandla okutamasa kwalo.”
					</seg>
					<seg id="b.REV.18.4" type="verse">
						Ngase ngizwa elinye izwi livela ezulwini, lithi: “Phumani kulo, bantu bami, ukuze ningahlanganyeli nalo izono zalo, nokuba ningamukeli okwezinhlupho zalo,
					</seg>
					<seg id="b.REV.18.5" type="verse">
						ngokuba izono zalo zifinyelele ezulwini, noNkulunkulu wakhumbula ukungalungi kwalo.
					</seg>
					<seg id="b.REV.18.6" type="verse">
						Buyiselani kulo njengalokho lona likwenzile, niphinde kabili okwemisebenzi yalo; esitsheni elalixuba kuso, xubani kabili kuso;
					</seg>
					<seg id="b.REV.18.7" type="verse">
						ngokungangalokho elizidumise latamasa ngakho, linikeni ukuhlupheka nokulila okungako. Ngokuba enhliziyweni yalo lithi: ‘Ngihlezi ngiyinkosikazi, angisiye umfelokazi, futhi angisoze ngabona ukulila.’
					</seg>
					<seg id="b.REV.18.8" type="verse">
						Ngakho kuyakufika ngalusuku lunye izinhlupheko zalo, ukufa, nokulila, nendlala, futhi liyakushiswa liqedwe ngomlilo; ngokuba iNkosi uNkulunkulu elahlulelayo inamandla.
					</seg>
					<seg id="b.REV.18.9" type="verse">
						“Amakhosi omhlaba ayefeba nalo ehlala ngokutamasa ayakukhala ambongoze ngalo, nxa ebona umusi wokusha kwalo,
					</seg>
					<seg id="b.REV.18.10" type="verse">
						emi kude ngokwesaba ukuhlupheka kwalo ethi: ‘Maye, maye kuwe muzi omkhulu waseBabiloni, muzi onamandla, ngokuba ngehora linye nje, kufikile ukwahlulelwa kwakho!’
					</seg>
					<seg id="b.REV.18.11" type="verse">
						“Nabathengisi bomhlaba bayalikhalela, balililele, ngokuba impahla yabo ayisathengwa muntu,
					</seg>
					<seg id="b.REV.18.12" type="verse">
						impahla yegolide neyesiliva, namatshe anenani, namaparele, nelineni elicolekileyo, nokububende, nosilika, nokubomvu, kanye nemithi yonke enamakha, nezitsha zonke zamazinyo endlovu, nezitsha zonke zomuthi onenani elikhulu, nezethusi, nezensimbi, nezetshe elimhlophe,
					</seg>
					<seg id="b.REV.18.13" type="verse">
						nokinamona, nokunephunga elimnandi, nempepho, namafutha okuqhola, nenhlaka, newayini, namafutha eminqumo, nempuphu ecolekileyo, nokolweni, nezinkomo, nezimvu, namahhashi, nezinqola, nezigqila, nemiphefumulo yabantu.
					</seg>
					<seg id="b.REV.18.14" type="verse">
						“Nezithelo ezazifiswa ngumphefumulo wakho zimukile kuwe, nakho konke okunonileyo nokucwebezelayo konakele kuwe, akusoze kwabuye kufunyanwe.
					</seg>
					<seg id="b.REV.18.15" type="verse">
						Abathengisi balezo zinto abacetshisiwe yilo bayakumela kude ngokwesaba ukuhlupheka kwalo, bekhala belila,
					</seg>
					<seg id="b.REV.18.16" type="verse">
						bethi: ‘Maye, maye kuwe muzi omkhulu owawembethe ilineni elicolekileyo, nokububende, nokubomvu, uvunule ngegolide nangamatshe anenani nangamaparele!
					</seg>
					<seg id="b.REV.18.17" type="verse">
						Ngokuba ngehora linye nje ingcebo engaka ichithekile.’ “Nabashayeli bonke bemikhumbi, nabo bonke abaya nomaphi ngomkhumbi, namatilosi, nabo bonke abasebenza elwandle bemela kude,
					</seg>
					<seg id="b.REV.18.18" type="verse">
						badazuluka bebona umusi wokusha kwalo, bethi: ‘Ngumuphi umuzi ofana nalowomuzi omkhulu na?’
					</seg>
					<seg id="b.REV.18.19" type="verse">
						Base bethela uthuli emakhanda abo, badazuluka bekhala, belila bethi: ‘Maye, maye kuwe muzi omkhulu, abacebile kuwe bonke abanemikhumbi elwandle ngenxa yengcebo enqabileyo yakho, ngokuba ngehora linye nje uchithekile!
					</seg>
					<seg id="b.REV.18.20" type="verse">
						Thokoza ngawo wena zulu, nani bangcwele, nani baphostoli, nani baprofethi; ngokuba uNkulunkulu uwahlulele, waniphindiselela kuwo.’ ”
					</seg>
					<seg id="b.REV.18.21" type="verse">
						Ingelosi enamandla yafukula itshe linjengelokusila elikhulu, yaliphonsa elwandle, yathi: “Ngokunjalo iBabiloni umuzi omkhulu liyakuphonswa phansi ngamandla, lingabe lisafunyanwa.
					</seg>
					<seg id="b.REV.18.22" type="verse">
						Izwi lababetha ihabhu nelabahlabeleli nelababetha imitshingo namacilongo alisoze laphinda lizwakale kuwe, namuphi umlumbi noma owaluphi uhlobo akasoze wafunyaniswa kuwe, nomsindo wetshe lokusila awusoze wabuye uzwakale kuwe,
					</seg>
					<seg id="b.REV.18.23" type="verse">
						nokukhanya kwesibani akusoze kwaphinda kukhanye phakathi kwakho, nezwi lomyeni nelomlobokazi alisoze labuye lizwakale phakathi kwakho, ngokuba izizwe zonke zidukisiwe ngokuthakatha kwakho,
					</seg>
					<seg id="b.REV.18.24" type="verse">
						futhi kwafunyaniswa kuwe igazi labaprofethi nelabangcwele nelabo bonke ababebulewe emhlabeni.”
					</seg>
				</div>
				<div id="b.REV.19" type="chapter">
					<seg id="b.REV.19.1" type="verse">
						Emva kwalokho ngezwa kungathi izwi elikhulu lesixuku esikhulu ezulwini, lithi: “Haleluya! Insindiso, nenkazimulo, namandla ngokukaNkulunkulu wethu,
					</seg>
					<seg id="b.REV.19.2" type="verse">
						ngokuba ziqinisile, zilungile izahlulelo zakhe; ngokuba isifebe esikhulu esonakalisa umhlaba ngobufebe baso, uliphindisele igazi lezinceku zakhe esandleni saso.”
					</seg>
					<seg id="b.REV.19.3" type="verse">
						Bathi ngokwesibili: “Haleluya! Nomusi waso wenyuka kuze kube phakade naphakade.”
					</seg>
					<seg id="b.REV.19.4" type="verse">
						Ayesewa phansi amalunga angamashumi amabili nane kanye nezidalwa ezine, akhuleka kuNkulunkulu ohlezi esihlalweni sobukhosi, athi: “Amen! Haleluya!”
					</seg>
					<seg id="b.REV.19.5" type="verse">
						Kwase kuphuma izwi esihlalweni sobukhosi, lithi: “Dumisani uNkulunkulu wethu nonke nina zinceku zakhe, nina enimesabayo, abancane nabakhulu.”
					</seg>
					<seg id="b.REV.19.6" type="verse">
						Ngase ngizwa kungathi izwi lesixuku esikhulu, linjengezwi lamanzi amaningi, nezwi lokuduma okunamandla, lithi: “Haleluya! Ngokuba iNkosi uNkulunkulu wethu, uMninimandla onke, iyabusa.
					</seg>
					<seg id="b.REV.19.7" type="verse">
						Masithokoze, sethabe, futhi masimnike inkazimulo, ngokuba umshado weWundlu ufikile, nomkalo uzilungisele;
					</seg>
					<seg id="b.REV.19.8" type="verse">
						wanikwa ukuba embathe ilineni elicolekileyo nelikhazimulayo nelihlanzekileyo,” ngokuba ilineni elicolekileyo liyizenzo ezilungileyo zabangcwele.
					</seg>
					<seg id="b.REV.19.9" type="verse">
						Yayisithi kimi: “Loba ukuthi: ‘Babusisiwe abamenyelwe esidlweni somshado weWundlu.’ ” Yayisithi kimi: “Lawo angamazwi aqinisileyo kaNkulunkulu.”
					</seg>
					<seg id="b.REV.19.10" type="verse">
						Ngase ngiwa phansi phambi kwezinyawo ukukhuleka kuyo. Yayisithi kimi: “Musa; ngiyinceku kanye nawe nabazalwane bakho abaphethe ubufakazi bukaJesu; khuleka kuNkulunkulu. Ngokuba ubufakazi bukaJesu bungumoya wokuprofetha.”
					</seg>
					<seg id="b.REV.19.11" type="verse">
						Ngase ngibona izulu livulekile; bheka, nanto ihhashi elimhlophe nohlezi phezu kwalo obizwa ngokuthi oThembekileyo noQinisileyo; uyahlulela, alwe ngokulunga.
					</seg>
					<seg id="b.REV.19.12" type="verse">
						Amehlo akhe angamalangabi omlilo, nasekhanda lakhe kukhona imiqhele eminingi; unegama elilotshiweyo elingaziwa muntu, nguyena kuphela;
					</seg>
					<seg id="b.REV.19.13" type="verse">
						wembethe ingubo efafazwe ngegazi; igama lakhe nguLizwi kaNkulunkulu.
					</seg>
					<seg id="b.REV.19.14" type="verse">
						Izimpi zasezulwini zamlandela zikhwele amahhashi amhlophe, zembethe ilineni elicolekileyo, elimhlophe nelihlanzekileyo.
					</seg>
					<seg id="b.REV.19.15" type="verse">
						Emlonyeni wakhe kwaphuma inkemba ebukhali, ukuze ashaye izizwe ngayo; yena uyakuzibusa ngentonga yensimbi; yena uqobo uyanyathela isikhamo sewayini lentukuthelo yolaka lukaNkulunkulu uMninimandla onke.
					</seg>
					<seg id="b.REV.19.16" type="verse">
						Unegama lilotshiwe engutsheni yakhe nasethangeni lakhe elithi: INKOSI YAMAKHOSI NOMBUSI WABABUSI
					</seg>
					<seg id="b.REV.19.17" type="verse">
						Ngase ngibona ingelosi imi elangeni, yamemeza ngezwi elikhulu ezinyonini zonke ezindizayo emkhathini wezulu, ithi: “Wozani, nibuthane esidlweni esikhulu sikaNkulunkulu
					</seg>
					<seg id="b.REV.19.18" type="verse">
						ukuba nidle inyama yamakhosi, nenyama yezinduna, nenyama yamaqhawe, nenyama yamahhashi neyabakhwele kuwo, nenyama yabo bonke abakhululekileyo nabayizigqila, abancane nabakhulu.”
					</seg>
					<seg id="b.REV.19.19" type="verse">
						Ngabona isilo, namakhosi omhlaba, nezimpi zawo zibuthene ukulwa naye owayehlezi ehhashini nempi yakhe.
					</seg>
					<seg id="b.REV.19.20" type="verse">
						Isilo sase sibanjwa nomprofethi wamanga okanye naso owenza izibonakaliso phambi kwaso, abadukisa ngazo abamukela uphawu lwesilo nabakhuleka kumfanekiso waso; labo bobabili baphonswa besezwa echibini lomlilo elivutha isibabule.
					</seg>
					<seg id="b.REV.19.21" type="verse">
						Nabaseleyo babulawa ngenkemba ephuma emlonyeni wakhe owayehlezi ehhashini, nezinyoni zonke zasutha inyama yabo.
					</seg>
				</div>
				<div id="b.REV.20" type="chapter">
					<seg id="b.REV.20.1" type="verse">
						Ngase ngibona ingelosi yehla ezulwini, iphethe isihluthulelo sakwalasha neketanga elikhulu ngesandla sayo.
					</seg>
					<seg id="b.REV.20.2" type="verse">
						Yambamba udrako, inyoka endala, onguMhlebi noSathane, yambopha iminyaka eyinkulungwane,
					</seg>
					<seg id="b.REV.20.3" type="verse">
						yamphonsa-ke kwalasha, yamvalela phakathi, yamqinisa ngophawu ngaphezu kwakhe, ukuze angabe esadukisa izizwe, ize iphele iminyaka eyinkulungwane; emva kwalokho kumelwe ukuba athukululwe isikhashana.
					</seg>
					<seg id="b.REV.20.4" type="verse">
						Ngase ngibona izihlalo zobukhosi; bahlala kuzo, banikwa ukwahlulela; ngabona nemiphefumulo yababenqunywe amakhanda ngenxa yokufakaza ngoJesu nangenxa yezwi likaNkulunkulu, nalabo abangakhulekanga kuso isilo nomfanekiso waso, nabangamukelanga uphawu lwesilo ebunzini labo nasesandleni sabo; baphila, babusa kanye noKristu iminyaka eyinkulungwane.
					</seg>
					<seg id="b.REV.20.5" type="verse">
						Abafileyo ababesele kabaphila yaze yaphela iminyaka eyinkulungwane. Lokhu kungukuvuka kokuqala.
					</seg>
					<seg id="b.REV.20.6" type="verse">
						Ubusisiwe, ungcwele onesabelo ekuvukeni kokuqala; kulabo ukufa kwesibili akunamandla, kepha bayakuba ngabapristi bakaNkulunkulu nabakaKristu, babuse kanye naye iminyaka eyinkulungwane.
					</seg>
					<seg id="b.REV.20.7" type="verse">
						Nanxa isiphelile iminyaka eyinkulungwane, uSathane uyakukhululwa etilongweni lakhe,
					</seg>
					<seg id="b.REV.20.8" type="verse">
						aphumele ukudukisa izizwe ezisemagumbini omane omhlaba, oGogi noMagogi, azibuthele ekulweni ezimumo wazo ungangesihlabathi solwandle.
					</seg>
					<seg id="b.REV.20.9" type="verse">
						Zase zikhuphukela ngaphezu kobubanzi bomhlaba, zakaka ikamu labangcwele nomuzi othandiweyo; kwehla umlilo uvela ezulwini, wazidla waziqeda;
					</seg>
					<seg id="b.REV.20.10" type="verse">
						noSathane owazidukisayo waphonswa echibini lomlilo nesibabule, lapho kukhona isilo nomprofethi wamanga; ziyakuhlushwa imini nobusuku kuze kube phakade naphakade.
					</seg>
					<seg id="b.REV.20.11" type="verse">
						Ngase ngibona isihlalo sobukhosi esikhulu esimhlophe nohlezi kuso, obuso bakhe babalekelwa yizulu nomhlaba, akutholelwanga indawo.
					</seg>
					<seg id="b.REV.20.12" type="verse">
						Ngabona abafileyo, abakhulu nabancane, bemi phambi kwesihlalo sobukhosi; izincwadi zavulwa; nenye incwadi yavulwa, ngeyokuphila; nabafileyo bahlulelwa ngalokho okulotshiwe ezincwadini njengokwemisebenzi yabo.
					</seg>
					<seg id="b.REV.20.13" type="verse">
						Nolwandle lwakhipha abafileyo ababekulo, nokufa neHayidese kwakhipha abafileyo ababekukho, bahlulelwa yilowo nalowo njengokwemisebenzi yakhe.
					</seg>
					<seg id="b.REV.20.14" type="verse">
						Ukufa neHayidese kwaphonswa echibini lomlilo. Lokhu kungukufa kwesibili, ichibi lomlilo.
					</seg>
					<seg id="b.REV.20.15" type="verse">
						Uma ekhona ongafunyaniswanga elotshiwe encwadini yokuphila, waphonswa echibini lomlilo.
					</seg>
				</div>
				<div id="b.REV.21" type="chapter">
					<seg id="b.REV.21.1" type="verse">
						Ngase ngibona izulu elisha nomhlaba omusha; ngokuba izulu lokuqala nomhlaba wokuqala kudlulile, nolwandle alusekho.
					</seg>
					<seg id="b.REV.21.2" type="verse">
						Ngabona umuzi ongcwele, iJerusalema elisha, wehla uvela ezulwini kuNkulunkulu, ulungisiwe njengomlobokazi ohlotshiselwe umyeni wakhe.
					</seg>
					<seg id="b.REV.21.3" type="verse">
						Ngase ngizwa izwi elikhulu livela esihlalweni sobukhosi, lithi: “Bheka, itabernakele likaNkulunkulu likubantu; uyakuhlala nabo, babe ngabantu bakhe, yena uNkulunkulu abe nabo,
					</seg>
					<seg id="b.REV.21.4" type="verse">
						azesule izinyembezi zonke emehlweni abo; ukufa akusayikuba khona; nokudabuka, nokukhala, nobuhlungu akusayikuba khona; ngokuba okokuqala kudlulile.”
					</seg>
					<seg id="b.REV.21.5" type="verse">
						Wayesethi ohlezi esihlalweni sobukhosi: “Bheka, ngenza konke kube kusha.” Wathi: “Loba, ngokuba lawa mazwi athembekile, aqinisile.”
					</seg>
					<seg id="b.REV.21.6" type="verse">
						Wayesethi kimi: “Sekwenzekile. Ngingu-Alfa no-Omega, ukuqala nokugcina. Owomileyo ngiyakumphuzisa ngesihle emthonjeni wamanzi okuphila.
					</seg>
					<seg id="b.REV.21.7" type="verse">
						Onqobayo uyakulidla ifa lalezo zinto, futhi ngiyakuba nguNkulunkulu kuye, yena abe yindodana kimi.
					</seg>
					<seg id="b.REV.21.8" type="verse">
						Kepha amagwala, nabangakholwayo, nabanengekayo, nababulali, nezifebe, nabathakathi, nabakhonza izithombe, nabo bonke abaqamba amanga, isabelo sabo siyakuba sechibini elivutha umlilo nesibabule, okungukufa kwesibili.”
					</seg>
					<seg id="b.REV.21.9" type="verse">
						Kwase kufika enye yezingelosi eziyisikhombisa ezazinezitsha eziyisikhombisa ezigcwele izinhlupho eziyisikhombisa zokugcina, yakhuluma nami, yathi: “Woza lapha, ngikukhombise umlobokazi, umkaWundlu.”
					</seg>
					<seg id="b.REV.21.10" type="verse">
						Yamuka nami ngikuMoya, yaya entabeni enkulu nephakemeyo, yangikhombisa umuzi ongcwele waseJerusalema wehla ezulwini kuNkulunkulu,
					</seg>
					<seg id="b.REV.21.11" type="verse">
						unenkazimulo kaNkulunkulu; ukukhanya kwawo kwakunjengetshe elinenani elikhulu sengathi yitshe lejaspi elicwebezelayo,
					</seg>
					<seg id="b.REV.21.12" type="verse">
						unogange olukhulu noluphakemeyo, unamasango ayishumi nambili, nasemasangweni kukhona izingelosi eziyishumi nambili, kulotshwe kuwo amagama angawezizwe eziyishumi nambili zabantwana bakwa-Israyeli;
					</seg>
					<seg id="b.REV.21.13" type="verse">
						ngasempumalanga kwakukhona amasango amathathu, nangasenyakatho amasango amathathu, nangaseningizimu amasango amathathu, nangasentshonalanga amasango amathathu.
					</seg>
					<seg id="b.REV.21.14" type="verse">
						Ugange lomuzi lwalunezisekelo eziyishumi nambili, naphezu kwazo amagama ayishumi nambili abaphostoli abayishumi nambili beWundlu.
					</seg>
					<seg id="b.REV.21.15" type="verse">
						Owayekhuluma nami wayenohlanga lwegolide ukuba alinganise umuzi, namasango awo, nogange lwawo.
					</seg>
					<seg id="b.REV.21.16" type="verse">
						Umuzi umi unezinhlangothi ezine, nobude bawo bungangobubanzi bawo. Walinganisa umuzi ngohlanga, amastadiyu ayizinkulungwane eziyishumi nambili, ubude nobubanzi nokuphakama kwawo kulingene.
					</seg>
					<seg id="b.REV.21.17" type="verse">
						Walinganisa ugange lwawo, izingalo eziyikhulu namashumi amane nane, yisilinganiso somuntu esingesengelosi.
					</seg>
					<seg id="b.REV.21.18" type="verse">
						Nogange lwawo lwakhiwe ngejaspi, nomuzi wawungowegolide elihle, linjengengilazi ecwebezelayo.
					</seg>
					<seg id="b.REV.21.19" type="verse">
						Izisekelo zogange lomuzi zivunulisiwe ngawo onke amatshe anenani elikhulu; isisekelo sokuqala siyijaspi, esesibili yisafire, esesithathu yikhalkedoni, esesine yisimaragidu,
					</seg>
					<seg id="b.REV.21.20" type="verse">
						esesihlanu yisaridonikisi, esesithupha yisardiyu, esesikhombisa yikrisolithe, esesishiyagalombili yibherile, esesishiyagalolunye yitopazi, eseshumi yikrisoprasi, eseshumi nanye yihiyakinte, eseshumi nambili yi-amethiste.
					</seg>
					<seg id="b.REV.21.21" type="verse">
						Amasango ayishumi nambili ayengamaparele ayishumi nambili; yilelo nalelo sango ngalinye laliyiparele linye. Isitaladi somuzi sasiyigolide elicwengekileyo, linjengengilazi ekhanyayo.
					</seg>
					<seg id="b.REV.21.22" type="verse">
						Angibonanga ithempeli kuwo, ngokuba iNkosi uNkulunkulu, uMninimandla onke, iyithempeli lawo kanye neWundlu.
					</seg>
					<seg id="b.REV.21.23" type="verse">
						Umuzi awudingi ilanga nenyanga ukuba kukhanye kuwo, ngokuba inkazimulo kaNkulunkulu iyawukhanyisa, nesibani sawo siyiWundlu.
					</seg>
					<seg id="b.REV.21.24" type="verse">
						Izizwe ziyakuhamba ekukhanyeni kwawo, namakhosi omhlaba aletha kuwo ubukhosi bawo;
					</seg>
					<seg id="b.REV.21.25" type="verse">
						namasango awo awasoze avalwa emini, ngokuba ubusuku abuyikuba khona lapho;
					</seg>
					<seg id="b.REV.21.26" type="verse">
						bayakuletha ubukhosi nodumo lwezizwe.
					</seg>
					<seg id="b.REV.21.27" type="verse">
						Akusoze kwangena lutho olungcolileyo kuwo nowenza amanyala namanga, kuphela abalotshiwe encwadini yokuphila yeWundlu.
					</seg>
				</div>
				<div id="b.REV.22" type="chapter">
					<seg id="b.REV.22.1" type="verse">
						Wayesengikhombisa umfula wamanzi okuphila ucwebezela njengekristalu, uvela esihlalweni sobukhosi sikaNkulunkulu neseWundlu.
					</seg>
					<seg id="b.REV.22.2" type="verse">
						Phakathi kwesitaladi sawo nomfula emaceleni omabili kukhona umuthi wokuphila, uthela izithelo eziyishumi nambili, uthela izithelo zawo izinyanga ngezinyanga, namaqabunga omuthi angawokuphulukisa izizwe.
					</seg>
					<seg id="b.REV.22.3" type="verse">
						Akusayikuba khona nokukodwa ukuqalekisa. Isihlalo sobukhosi sikaNkulunkulu neseWundlu siyakuba kuwo, nezinceku zakhe ziyakumkhonza,
					</seg>
					<seg id="b.REV.22.4" type="verse">
						zibone ubuso bakhe, negama lakhe liyakuba semabunzini azo.
					</seg>
					<seg id="b.REV.22.5" type="verse">
						Ubusuku abusayikuba khona; abadingi ukukhanya kwesibani nokukhanya kwelanga, ngokuba iNkosi uNkulunkulu iyakubakhanyisela; bayakubusa phakade naphakade.
					</seg>
					<seg id="b.REV.22.6" type="verse">
						Yayisithi kimi: “Lawo mazwi athembekile, aqinisile, neNkosi uNkulunkulu wemimoya yabaprofethi iyithumile ingelosi yayo ukuzikhombisa izinceku zayo okuzakwenzeka masinyane.”
					</seg>
					<seg id="b.REV.22.7" type="verse">
						“Bheka, ngiyeza masinyane. Ubusisiwe ogcina amazwi esiprofetho sale ncwadi.”
					</seg>
					<seg id="b.REV.22.8" type="verse">
						Mina Johane nginguye owezwa nowabona lezi zinto. Kuthe sengizwile, sengibonile, ngawa phansi ukuba ngikhuleke phambi kwezinyawo zengelosi engikhombisile lezo zinto.
					</seg>
					<seg id="b.REV.22.9" type="verse">
						Yayisithi kimi: “Musa; ngiyinceku kanye nawe nabazalwane bakho abaprofethi nabagcina amazwi ale ncwadi; khuleka kuNkulunkulu.”
					</seg>
					<seg id="b.REV.22.10" type="verse">
						Yathi kimi: “Ungavali ngophawu amazwi esiprofetho sale ncwadi, ngokuba isikhathi siseduze.
					</seg>
					<seg id="b.REV.22.11" type="verse">
						Ongalungile makenze njalo okungalungile, nongcolileyo makazingcolise njalo, kepha olungileyo makenze njalo ukulunga, nongcwele makazingcwelise njalo.”
					</seg>
					<seg id="b.REV.22.12" type="verse">
						“Bheka, ngiyeza masinyane, nomvuzo wami unami ukumnika yilowo nalowo njengokomsebenzi wakhe.
					</seg>
					<seg id="b.REV.22.13" type="verse">
						Ngingu-Alfa no-Omega, owokuqala nowokuphela, isiqalo nesigcino.
					</seg>
					<seg id="b.REV.22.14" type="verse">
						“Babusisiwe abahlanza izingubo zabo ukuba bathole ilungelo labo emthini wokuphila, bangene emzini ngamasango.
					</seg>
					<seg id="b.REV.22.15" type="verse">
						Ngaphandle kukhona izinja, nabathakathi, nezifebe, nababulali, nabakhonza izithombe, nabo bonke abathanda nabenza amanga.
					</seg>
					<seg id="b.REV.22.16" type="verse">
						“Mina Jesu ngithumile ingelosi yami ukufakaza kini lezi zinto emabandleni. Ngiyimpande nenzalo kaDavide, inkanyezi yokusa ecwebezelayo.”
					</seg>
					<seg id="b.REV.22.17" type="verse">
						UMoya nomlobokazi bathi: “Woza!” Nozwayo makathi: “Woza!” Nowomileyo makeze; othandayo makathabathe amanzi okuphila ngesihle.
					</seg>
					<seg id="b.REV.22.18" type="verse">
						Ngiyafakaza mina kubo bonke abezwayo amazwi esiprofetho sale ncwadi; uma ekhona owenezela kulokhu, uNkulunkulu uyakwenezela kuye izinhlupho ezilotshiwe kule ncwadi;
					</seg>
					<seg id="b.REV.22.19" type="verse">
						futhi uma ekhona osusa utho kuwo amazwi encwadi yalesi siprofetho, uNkulunkulu uyakususa isabelo sakhe emthini wokuphila, nasemzini ongcwele, nakulokhu okulotshiwe kule ncwadi.
					</seg>
					<seg id="b.REV.22.20" type="verse">
						Ofakaza ngalezi zinto uthi: “Yebo, ngiyeza masinyane.” Amen. Woza, Nkosi Jesu!
					</seg>
					<seg id="b.REV.22.21" type="verse">
						Umusa weNkosi yethu uJesu Kristu mawube nani nonke. Amen.
					</seg>
				</div>
			</div>
		</body>
	</text>
</cesDoc>
